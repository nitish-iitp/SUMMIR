BBC News, Pidgin
Waka go wetin de inside
HomeNigeriaAfricaWorldVideoSportEntertainmentMost popular
Nigeria win Libya for Afcon qualifiers

WIA DIS FOTO COME FROM,
GETTY IMAGES

Wetin we call dis foto,
Nigeria dey top Group D wit seven points
11 October 2024

Nigeria win Libya for dia Afcon 2025 qualifying match for Godswill Akpabio stadium for Uyo on Friday evening.

Di match bin dey look like say e go end for draw afta Nigeria fail to convert most of dia chances.

For di 88 minutes, substitute Dele Bashiru collect pass from Moses Simon and waya shot to score di winning goal for di host.

Nigeria work hard for dis victory without dia star man Victor Osimhen wey miss di game sake of injury.

Dis result mean say Nigeria get seven points and go remain top of group D wey get Rwanda, Libya and Benin.

Skip Recommended articles and continue reading
Recommended articles
'I no dey good enough' â€“ Guardiola dey face ogbonge rebuild for Manchester City
Nigeria lose to Benin for 2026 World Cup qualifier
England beat Switzerland to reach Euro 2024 semi final
Spain come from behind to beat France as dem cruise into Euro 2024 final

End of Recommended articles

Di Super Eagles go face Libya again on Tuesday for Match day four.

Only di top two teams for di 11 groups wey no involve tournament hosts Morocco, go qualify for di competition.

24 teams go compete for di 35th edition of di ogbonge football competition wey go hold between 21 December and 18 January 2025.

Match highlights: How di game happun
Second Half

WIA DIS FOTO COME FROM,
GETTY IMAGES

94 Mins- Referee don blow to end di match

92 Mins- Ajayi replace Lookman

91 Mins- Seven minutes additional time

90 Mins- Nigeria start dia attack wit Nwabali

86 Mins- Dele-Bashiru score from Moses Simon pass

84 Mins- Corner Kick to Nigeria, Simon play di ball

83 Mins- Lookman score but referee blow im whistle for offside

82 Mins- Libya player try to beat Bassey wey shield di ball well wey go out for goal kick

81 Mins- Goal kick for Libya

80 Mins- Anoda Libya player need medical treatment

79 Mins- Nigeria start dia attack wit Simon wey don lose di ball

78 Mins- Libya goalkeeper need medical help

77mins- All di Libyan players dey inside dia half to defend

76 Mins- Simon pass find Chukwueze wey take quick shot outside di box but di goalkeeper save am

75 Mins- Nigeria make three changes, dem remove Iwobi bring in Awonyi and Bashiru

74 Mins- Goal kick to Libya

72 Mins- Chance! Chukwueze dribble di Libya defence inside box but im shot weak

70 Mins- Libya try to catch Nigeria defence but di ball don go out for goal kick

68 Mins- Throw in to Nigeria but Libya player don go down

67 Mins- Dangerous ball from Libya but Nigeria defence clear am

66 Mins- Libya get free kick inside Nigeria half

65 Mins- Simon take di free kick for Nigeria but keeper save am

64 Mins- Free Kick to Nigeria, bifor dem take am, Libya don make three changes

58 Mins- Chukwueze don enta to replace Onyeka

57 Mins- Nigeria try again wit anoda attack, Iwobi pass dey cleared by Libya defence.

Murad Al Wuheeshi don collect yellow card for rough play

56 Mins- Libya try to play counter but Ekong dey alert to clear di danger

55 Mins- Onyemaechi cross meet Iwobi but im header go out for goal kick

54 Mins- Poor cross on di right from Aina

53 Mins- Di keeper don stand up

49 Mins- Boniface clash wit Libya keeper wey now need medical treatment

48 Mins- Onyemaechi find space inside Libya penalty box but e no fit pick im teammate

48 Mins- Simon dey worry Libya for di left flank wit im runs

47 Mins- Libya try to play di ball out but Nigeria don collect di ball

45 Mins- Simon cross dey blocked na corner kick for Nigeria but Libya don win free kick

45 Mins- Second half don start

First Half

45+4 Mins- Half time score 0-0

45+ 3 Mins- Boniface header fail to beat Libya keeper

45+2 Mins- Corner Kick to Nigeria

45+1 Mins - Yellow card to Libya goalkeeper

45 Mins- Throw in to Libya

44 Mins- Aina try to cross di ball but e don go out for goal kick to Libya

43 Mins- Goal kick Libya

39 Mins- Lookman foul Libya player inside di opponent half

38 Mins- Iwobi shoot inside Libya penalty area but di keeper save am

37 Mins- Moses Simon solo run for di left side almost break Libya defence, di Nigeria player don switch im position

36 Mins- Offside Libya

35 Mins- Corner Kick but Libya deal wit di danger

34 Mins - Chance For Nigeria! Simon cross hit Libya defender e almost enta inside im net. Na corner kick

32 Mins: Lookman try to control di ball inside Libya penalty area but e no work

31 Mins- Long ball from Aina but di keeper read di move and catch di ball

30 Mins- Goal kick to Libya

28 Mins- Lookman play di corner for Nigeria, di goalkeeper clear di initial ball but e land for Ekong leg. Di Nigeria captain shoot but e go ova di bar

28 Mins- Corner Kick to Nigeria

26 Mins- Libya dey pass di ball around

19 Mins: Chance for Nigeria! Iwobi pass find Lookman but Libya keeper save di ball

18 Mins- Lookman and Iwobi link up well inside Libya penalty area but no way for dem as di defence clear di ball

16 Mins- Onyeka cross fail to meet im teammates, e go out for goal kick

14 Mins - Aina try to attack from di right but Libya defender no give am space to cross di ball, na goal kick,

12 Mins- Again, Nigeria attack Libya from di left side but di keeper clear di ball

10 Mins- Chance for Nigeria, Alex Iwobi shoot but Libya keeper save di ball

9 Mins- Bassey pass fail to reach im teammate, Libya clear di ball

8 Mins- Libya get Free kick inside dia penalty area afta Nigeria attacker foul dia defender

5 Mins- Libya defence clear Ekong header from di free kick cross

4 Mins- Free kick to Nigeria afta Libya player bring down Moses Simon

2 Mins- Free kick to Libya, dia goalkeeper play long ball forward

1 Mins- Nigeria dey control di game wit good early touches inside Libya half

I Min- Referee don blow im whistle to start di game

Nigeria vs Libya line up

Nigeria starting X1: Nwabali, Ekong, Aina, Onyemaechi, Bassey, Ndidi, Onyeka, Iwobi, Simon, Lookman, Boniface

Subs: Okoye, Obasogie, Taminu, Onyedika, Dele- Bashiru, Iheanacho, Chukwueze, Osayi- Samuel, Ejike, Awoniyi, Yusuf, Ajayi

Libya starting XI: Al Wuheeshi M, Ahmed B, Al Dhawi, Alkoury S, Al Musrati, Al Qualib, Al Shtiwi, Artiba M, Ekrawa, Maeen, Shafshut

Substitutes: Abdujwad Rizq, Ahmad Al Msmari, Abdullah Al Meehoub, Osamah Al Shareef,Osamah Al Shuraimi, Fadel Salama, Mohamed Darebi, Ezoo El Mariamy, Elmahdi Elkout, Mohammed Khaleel, Ahmed Al Iaddawi, Ahmed Saleh

Topics Wey Dem Resemble
Nigeria
Football
Sport
Africa Cup of Nations
Another thing we de for inside dis tori
Afcon 2025 qualifiers table, fixtures and results
22nd November 2024
Ghana draw with Sudan for di 2025 Afcon qualifier
10th October 2024
Uefa Europa League standings, results and fixtures: Manchester United poor form continue, Tottenham shine
29th November 2024
Top Tori
Three die and five injure for US school shooting
16th December 2024
Supreme Court change am for man wey want make dem comot Tinubu from office
16th December 2024
Wetin withdrawal from Ecowas go mean for Burkina Faso, Mali, Niger?
16th December 2024
Informate me
Four times Badenoch tok about Nigeria since she become Conservative Party leader
16th December 2024
'E be like wia nuclear war just happun' - Mayotte residents tok
16th December 2024
Man die days afta burning divorced wife over wardrobe fight
15th December 2024
MPs for South Korea vote to impeach president Yoon
14th December 2024
FBI extradite Nigerian on dia most wanted list from Ghana for 'yahoo-yahoo'
13th December 2024
Wetin be Golan Heights and wetin Israel dey do dia?
13th December 2024
US release new visa directive for Nigerian immigrant applicants
11th December 2024
Final result of Ghana 2024 presidential election result
10th December 2024
Di one wey oda users dey read well well
1
Ademola Lookman win Caf best player of di year, Chiamaka Nnadozie na best goalkeeper for di second time - Full list
2
Jay-Z beg make court dismiss rape lawsuit sake of victim inconsistencies
3
FBI extradite Nigerian on dia most wanted list from Ghana for 'yahoo-yahoo'
4
Tiwa Savage and oda celebs wey face blackmail over sex tape
De one we dem update for: 20th October 2021
5
Three die and five injure for US school shooting
 
 
 ----- 
 Source link : https://www.bbc.com/pidgin/articles/cx2l1nz3422o 
 ----- 
