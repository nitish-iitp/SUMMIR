BBC News, Swahili
Ruka hadi maelezo
HabariMichezoMakalaAfyaBurudaniVideoVipindi vya Redio
AFCON 2023: Tanzania yapokwa ‘tonge mdomoni’ na Zambia

CHANZO CHA PICHA,
GETTY IMAGES

21 Januari 2024

Na Athuman Mtulya

Mhariri, BBC Swahili

Bao la dakika ya 88 la Zambia limefuta matumaini ya Tanzania kuandikisha ushindi wa kwanza katika michuano ya kombe la mataifa ya Afrika (Afcon).

Tanzania iliandikisha goli la kwanza katika dakika ya 11 kupitia winga wake wa kimataifa Simon Msuva akiunganisha pasi maridhawa kutoka kwa nahodha Mbwana Samatta.

MATANGAZO

Zambia ilipata pigo kwa kutolewa kwa kadi nyekundu kwa nahodha wao Rodrick Kabwe katika dakika ya 44.

Tanzania iliendelea kuutawala mchezo huo na kukosa nafasi kadhaa za wazi kuongeza goli la pili wakati Zambia ikicheza mchezo wa kujilinda zaidi na kufanya mashambulizi ya kushtukiza.

Mashambulizi hayo ya kushtukiza yalizaa matunda katika dakika ya 88 ambapo mshambuliaji wa klabu ya Leicester City ya England Patson Daka alipofunga bao la kusawazisha kwa kichwa kikali akiunganisha krosi ya Clatous Chota Chama anayechezea klabu ya Simba ya Tanzania.

Hii ni sare ya pili kwa Tanzania katika michuano ya AFCON. Sare ya kwanza waliipata kwa Ivory Coast katika michuano ya mwaka 1980 ambapo magoli yalikuwa 1-1. Katika michuano ya mwaka 2019 Tanzania ilipoteza michezo yote mitatu.

Kwa matokeo hayo sasa Tanzania inaendelea kushikilia mkia wa kundi Fwakiwa na alama moja huku Zambia na DRC wakiwa na alama mbili kila mmoja na kinara wa kundi ni Morocco wenye alama nne. Morocco na DRC walitoka sare ya 1-1 katika mchezo wa awali wa kundi hilo.

Tanzania sasa itaminyana na DRC siku ya Jumatano katika mchezo wa mwisho wa makundi, Morocco na Zambia pia wataminyana siku hiyo. Mpaka sasa hakuna timu yoyote katika kundi hilo ambayo imekata tiketi ya kucheza katika hatua ifuatayo.

CHANZO CHA PICHA,
GETTY IMAGES

Mada zinazohusiana
Tanzania
Kandanda
Michezo
Afrika Mashariki
Unaweza Pia Kusoma
Afcon 2023: Kichapo cha Morocco kwa Tanzania kitawafanya kubeba ubingwa?
19 Januari 2024
Kila kitu unachohitaji kujua kuhusu Afcon 2023
14 Januari 2024
Habari kuu
Moja kwa moja
,
 Rais wa zamani wa Marekani Jimmy Carter, afariki akiwa na umri wa miaka 100
Jimmy Carter: Kutoka kuwa mkulima wa karanga hadi kuwa rais wa muhula mmoja na mshindi wa Nobel
Saa 6 zilizopita
Hawa ndio wanaume 10 matajiri zaidi barani Afrika
Saa 9 zilizopita
Gumzo mitandaoni
'Kuanguka kwa Assad kulivyofungua sehemu ya maisha ya mume wangu ambayo sikuijua'
28 Disemba 2024
Zijue nchi za Afrika zisizoruhusu uraia pacha, zipo za Afrika Mashariki
26 Disemba 2024
Acha tabia hizi 11 zinazouharibu ubongo wako
6 Machi 2024
Jinsi unavyoweza kusherehekea msimu wa Krismasi na mwaka mpya bila kuvuruga bajeti yako?
25 Disemba 2024
Gisèle Pelicot: Jinsi mwanamke aliyebakwa na 'wanaume wa aina zote' alivyogeuka kuwa shujaa
19 Disemba 2024
Kambi ya Urusi,mashambulizi ya ndege zisizokuwa na rubani na kutoroka; Jinsi Bashar al Assad alivyotoroka Syria hadi Moscow
17 Disemba 2024
Wanawake 10 wenye ushawishi mkubwa zaidi duniani
15 Disemba 2024
Nyangumi awashangaza wanasayansi kwa kusafiri kutoka Colombia hadi Tanzania 'kutafuta majike'
12 Disemba 2024
Iliyosomwa zaidi
1
Hawa ndio wanaume 10 matajiri zaidi barani Afrika
2
Tetesi za soka Jumatatu: Alexander-Arnold akaribia kusaini mkataba na Real Madrid
3
Hili ni Kasri ambalo ukienda haurudi hai
Imeboreshwa mwisho: 14 Januari 2023
4
Fahamu Aina 10 za pombe zenye afya
Imeboreshwa mwisho: 13 Disemba 2023
5
Jimmy Carter: Kutoka kuwa mkulima wa karanga hadi kuwa rais wa muhula mmoja na mshindi wa Nobel
 
 
 ----- 
 Source link : https://www.bbc.com/swahili/articles/cv2039v4rezo 
 ----- 
