मेरा शहर

होम
 
ऑटो-वर्ल्ड
 
कार
 
कार रिव्यू
 
बाइक
 
बाइक रिव्यू
 
वीडियो
Toll Collection
Headlight
Turbo Petrol Engine Cars
Toll Tax
Hyundai Creta Electric
Tesla Truck Blast
Traffic Violations
MoRTH
Auto Sales
Tips
Hindi News ›   Photo Gallery ›   Automobiles News ›   How To Do Kyc For Fastag Online How To Update Fastag Kyc How To Do Fastag Kyc Update Online
FASTag KYC: अगर पता नहीं है कि फास्टैग केवाईसी कर रखा है या नहीं, तो यहां जानें जांचने और अपडेट करने का तरीका
ऑटो डेस्क, अमर उजाला, नई दिल्ली Published by: अमर शर्मा Updated Tue, 16 Jan 2024 08:17 PM IST
1 of 5
FASTag - फोटो : Amar Ujala
51
5
2
1
भारतीय राष्ट्रीय राजमार्ग प्राधिकरण (एनएचएआई) (NHAI) ने पूरे भारत में इलेक्ट्रॉनिक टोल कलेक्शन सिस्टम (टोल संग्रह प्रणाली) को ज्यादा कुशल और पारदर्शी बनाने का निर्णय लिया है। ऐसा करने के लिए, सरकारी एजेंसी ने 31 जनवरी 2024 के बाद अधूरे केवाईसी वाले फास्टैग को डी-एक्टिवेट (निष्क्रिय) करने का निर्णय लिया है, भले ही खातों में वैध शेष राशि हो। यह निर्णय 'एक वाहन, एक फास्टैग' कार्यक्रम के तहत लिया गया है। जिसका मकसद पूरे भारत में लागू इलेक्ट्रॉनिक टोल भुगतान प्रणाली में पारदर्शिता लाना है।
2 of 5
FASTag - फोटो : Amar Ujala
एनएचएआई का दावा है कि कई मामलों में यह देखा गया है कि एक वाहन के लिए कई फास्टैग जारी किए गए हैं। हालांकि, नए कार्यक्रम के तहत, सरकारी एजेंसी का लक्ष्य यह सुनिश्चित करना है कि एक वाहन पर सिर्फ एक ही फास्टैग हो। साथ ही, यह कार्यक्रम एक ही फास्टैग को कई वाहनों के लिए इस्तेमाल को हतोत्साहित करेगा। NHAI ने कहा है कि फास्टैग यूजर्स को आरबीआई दिशानिर्देशों के मुताबिक केवाईसी अपडेट करके इस साल 31 जनवरी तक अपने लेटेस्ट फास्टैग की केवाईसी प्रक्रिया पूरी करनी चाहिए। इसने कहा है कि सिर्फ लेटेस्ट फास्ट खाता ही एक्टिव रहेगा। क्योंकि इस समय सीमा के बाद पिछले टैग डीएक्टिवेट या ब्लैक लिस्टेड कर दिए जाएंगे।

यदि आप एक ही फास्टैग का इस्तेमाल कई वाहनों के लिए या एक ही वाहन के लिए कई फास्टैग का इस्तेमाल कर रहे हैं, तो यह आपके लिए चिंता की बात होनी चाहिए। यदि आप तय नहीं हैं कि आपका लेटेस्ट फास्टैग केवाईसी अपडेट है या नहीं, तो यह समय है कि आप इसकी जांच करें और जरूरी है तो अपडेट करें।

यहां हम आपको डिटेल्स में बता रहे हैं जिससे आपको फास्टैग केवाईसी की जांच और अपडेट करने में कैसे मदद करेगी। 
3 of 5
FASTag - फोटो : Social Media
अपना लेटेस्ट फास्टैग पहचानें
सबसे पहले, आपको यह निर्धारित करना होगा कि आप कौन से फास्टैग का नियमित रूप से इस्तेमाल करते हैं। यह वही फास्टैग होना चाहिए जिस पर आप अपनी केवाईसी अपडेट करने जा रहे हैं।

केवाईसी स्थिति की जांच करें
आप कई तरीकों से अपने फास्टैग की केवाईसी स्थिति की जांच कर सकते हैं। 

फास्टैग पोर्टल: https://fastag.ihmcl.com/ पर लॉग इन करें और 'माई प्रोफाइल' सेक्शन पर जाएं। वहां आपको अपनी केवाईसी स्थिति दिखाई देगी। आप वेरिफिकेशन के लिए ओटीपी का भी इस्तेमाल कर सकते हैं। लॉग इन करने के बाद, डैशबोर्ड पर जाएं और 'माई प्रोफाइल' ऑप्शन चुनें। यह आपको रजिस्ट्रेशन प्रक्रिया के दौरान पेश किए गए सभी डिटेल्स दिखाएगा।

फास्टैग मोबाइल एप
अपने स्मार्टफोन पर फास्टैग मोबाइल एप इंस्टॉल करें और अपने रजिस्टर्ड मोबाइल नंबर से लॉग इन करें। यहां आपको केवाईसी स्थिति देखने का ऑप्शन मिलेगा।

एसएमएस
अपने रजिस्टर्ड मोबाइल नंबर से 'CHKFAS <फास्टैग आईडी>' एसएमएस भेजें। आपको कुछ ही मिनटों में केवाईसी स्थिति के बारे में एक एसएमएस मिलेगा।

टोल बूथ कर्मचारी
किसी टोल बूथ पर कर्मचारी से अपने फास्टैग की केवाईसी स्थिति के बारे में पूछताछ करें।
4 of 5
FASTag - फोटो : अमर उजाला
केवाईसी अपडेट करें
यदि आपकी केवाईसी अपडेट नहीं है, तो आप इसे ऑनलाइन या ऑफलाइन तरीके से कर सकते हैं:

ऑनलाइन: अगर आपके लेटेस्ट फास्टैग के लिए केवाईसी अपडेट नहीं है, तो 'मेरी प्रोफाइल' सेक्शन में 'केवाईसी' सब-सेक्शन को खोजें। केवाईसी सब-सेक्शन पर क्लिक करने के बाद, आपको ग्राहक टाइप चुनने के लिए कहा जाएगा। जरूरी पहचान पत्र और पते के प्रमाण दस्तावेज जमा करके अनिवार्य फील्ड भरें। इसके अलावा, प्रमाण के रूप में पासपोर्ट साइज का फोटो और पता के डिटेल्स अपलोड करें। इन डिटेल्स को जमा करने से पहले, सुनिश्चित करें कि आप दस्तावेजों और जानकारी के प्रमाणीकरण के सेल्फ-डिक्लरेशन के बॉक्स पर टिक करें। अब अपनी केवाईसी जानकारी जमा करें।

ऑफलाइन: अपने नजदीकी बैंक शाखा में जाएं और जरूरी दस्तावेज जमा करके अपनी केवाईसी अपडेट करें।

तैयार रखें ये जरूरी दस्तावेज
जब आप फास्टैग के लिए केवाईसी अपडेट कर रहे हों, तो सुनिश्चित करें कि ये दस्तावेज आपके पास आसानी से उपलब्ध हों:
वाहन का पंजीकरण प्रमाणपत्र (आरसी): सुनिश्चित करें कि उस वाहन का आरसी आपके पास है जिसके लिए फास्टैग अपडेट किया जा रहा है।
एक पासपोर्ट आकार का फोटो: अपने पास एक पासपोर्ट आकार का फोटो तैयार रखें।
पहचान प्रमाण: वाहन के मालिक का कोई एक सरकारी पहचान प्रमाण होना चाहिए, जिसके नाम पर फास्टैग खरीदा गया है। इसमें ये विकल्प शामिल हैं:
ड्राइविंग लाइसेंस
पैन कार्ड
आधार कार्ड
पासपोर्ट
मतदाता पहचान पत्र

ध्यान दें कि पहचान प्रमाण के लिए इनमें से किसी भी एक दस्तावेज का इस्तेमाल किया जा सकता है।
5 of 5
FASTag - फोटो : Social Media
समय सीमा का ध्यान रखें: सुनिश्चित करें कि आप 31 जनवरी 2024 से पहले अपनी केवाईसी अपडेट कर लें। नहीं तो, आपका फास्टैग डीएक्टिवेट कर दिया जाएगा और आप टोल भुगतान करने के लिए इसका इस्तेमाल नहीं कर पाएंगे।

अतिरिक्त जानकारी: यदि आपको फास्टैग केवाईसी अपडेट प्रक्रिया के बारे में कोई संदेह है, तो आप फास्टैग हेल्पलाइन नंबर 1033 पर कॉल कर सकते हैं या फास्टैग पोर्टल पर उपलब्ध FAQ (एफएक्यू) सेक्शन में दी गई जानकारी पढ़ सकते हैं।
अगली फोटो गैलरी देखें
सबसे विश्वसनीय हिंदी न्यूज़ वेबसाइट अमर उजाला पर पढ़ें ऑटोमोबाइल समाचार से जुड़ी ब्रेकिंग अपडेट। ऑटोमोबाइल जगत की अन्य खबरें जैसे लेटेस्ट कार न्यूज़, लेटेस्ट बाइक न्यूज़, सभी कार रिव्यू और बाइक रिव्यू आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
BJP Election: भाजपा ने चुनाव पदाधिकारियों का एलान किया; चुने जाएंगे राज्य प्रमुख व राष्ट्रीय कार्यकारिणी सदस्य; Maharashtra Politics: अजित गुट से खफा भुजबल, शरद पवार के साथ एक मंच पर दिखेंगे; पुराने शिकवे दूर होने के संकेत; Rohit Sharma: 116 पारी, 4301 रन... 12 शतक और 18 फिफ्टी; क्या टेस्ट क्रिकेट के 'हिटमैन' नहीं हैं रोहित शर्मा?; पुनीत सुसाइड केस में नया खुलासा: सामने आया CCTV फुटेज, मनिका ने मांगे थे 10 मिनट; बात बढ़ी तो दी थी ये धमकी; Shah Rukh Khan Whisky: अपनी व्हिस्की के लिए पिच बना रहे शाहरुख खान, वायरल वीडियो के पीछे की असली कहानी; Bihar News : प्रशांत किशोर ने शुरू किया आमरण अनशन, बीपीएससी परीक्षा रद्द करने की मांग पर अड़े;
Latest Automobiles News in Hindi
Toll Collection: 2024 में हर दिन वसूला गया ₹191 करोड़ का टोल, 2030 तक ₹1.3 लाख करोड़ टोल कलेक्शन का लक्ष्य; सर्दियों में कार से कर रहे हैं सफर, परेशानी से बचने के लिए अपनाएं ये टिप्स; Headlight: बाइक के लिए एलईडी बेहतर या हैलोजन? दोनों के हैं अपने फायदे और नुकसान, जानिए आपके लिए कौन है बेस्ट; Turbo Petrol Engine Cars: दमदार प्रदर्शन की है तलाश, तो ये हैं टर्बो पेट्रोल इंजन वाली टॉप-5 सबसे सस्ती कारें; Toll Tax: क्या एंबुलेंस और फायर ब्रिगेड की गाड़ी को भी देना होता है टोल? जानिए किन गाड़ियों को मिली है छूट; Hyundai Creta Electric: ह्यूंदै ने क्रेटा इलेक्ट्रिक से उठाया पर्दा, 473 किमी रेंज, मिले कई एडवांस्ड फीचर्स;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/photo-gallery/automobiles/how-to-do-kyc-for-fastag-online-how-to-update-fastag-kyc-how-to-do-fastag-kyc-update-online-2024-01-16 
 ----- 
