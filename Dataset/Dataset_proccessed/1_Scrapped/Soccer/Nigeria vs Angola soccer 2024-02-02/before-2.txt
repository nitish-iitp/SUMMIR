BBC News, Pidgin
Waka go wetin de inside
HomeNigeriaAfricaWorldVideoSportEntertainmentMost popular
Teams wey qualify for Afcon quarter-final, fixtures and oda tins to know

WIA DIS FOTO COME FROM,
GETTY IMAGES

Wetin we call dis foto,
Nigeria and Ivory Coast don enta quarter-final
31 January 2024

Di round of 16 games for di African Cup of Nations, Afcon 2023 don end and teams don qualify for di quarter-final afta winning dia games.

Di round of 16 get plenti surprises pass di group games. Different teams shock dia fans wit di results of di matches afta dem battle am out for 90mins.

Some kontris wey finish top of dia group bin crash for di knockout stage while kontri wey qualify as best loser make am to di next stage.

Some kontris bin get luck to qualify to di round of 16 sake of di new structure wey di Confederatio of African Football, Caf, bin introduce for di tournament.

Kontris like host, Cote d'Ivoire, Guinea, Mauritania, and Namibia wey carry third for dia groups eventually qualify as best losers.

Skip Recommended articles and continue reading
Recommended articles
Euro 2024 Round of 16 fixtures
Finidi George confam resignation as Super Eagles coach
Groups, full fixtures and favourites to win Euro 2024
Key highlights of Tinubu, Ramaphosa meeting for South Africa

End of Recommended articles

Surprisingly, Cote d'Ivoire and Guinea wey qualify as best losers enta round of 16 beat dia opponent to progress to quarter-final.

WIA DIS FOTO COME FROM,
GETTY IMAGES

Wetin we call dis foto,
Ivory Coast shock defending champion Senegal
Teams wey don qualify for quarter-final
Nigeria- Di Super Eagles bin catch Cameroon and wipe dem 2-0 to make am into di quarter-final.
Cape Verde- Na from group stage dis team don dey hot as dem dey beat all dia opponents and e no too dey surprising say dem beat Mauritania 1-0 to enta di quarter-final.
Guinea- Dis team na one of di biggest shock for dis ongoing Afcon 2023 as dem qualify as best loser from dia group stage but dramatically beat di same Equatorial Guinea wey flog dem 4-2 for group stage.
Angola- Wetin dis team dey play be like say dem really mean to enta final of di torunament as dem no give dia opponent any chance as dem beat Namibia 3-0 to scale through.
DR Congo- How dis team take beat a seven-time winner of di Afcon Egypt, still dey surprising but dem struggle wit dia last ability to win wit penalty enta quarter-final.
Ivory Coast- Host kontri wey almost comot for di competition if no be for di best loser rule and dem surprise di reigning champion Senegal wit penalty wey make dem progress go di next stage.
Mali- Di team no wan give up for dis torunament as dem also surpsise audience wit dia incredible win ova Burkina Faso wey dem beat 2-1.
South Africa- Di Bafana Bafana really shock plenti fans wen dey defeat di tournament favourite Morocco.
Road to Afcon final

WIA DIS FOTO COME FROM,
CAF

Wetin we call dis foto,
Nigeria go face Angola for di quarter-final

Dis year Afcon come wit surprising and shocking moments wey dey make fans get mixture of joy for di winning teams and tears for di losing teams.

Nigeria go face Angola for di quarter-final of di Afcon while Cape Verde go face South Africa.

Dis mean dat any team wey win for di first outing between Nigeria and Angola, go face winner of di game between Cape Verde and South Africa for semi-final.

If Nigeria win, dia opponent go be either Cape Verde or South Africa - and di winner of dat semi-final go enta final.

Mali go face Ivory Coast while DR Congo go face Guinea. If Ivory Coast fit beat Mali, dem go meet di winner between DR Congo and Guinea for semi-final.

Some of di top team wey fans dey expect to reach final afta di big teams don crash out na Nigeria, Cape Verde, Ivory Coast and South Africa- but dis ongoing Afcon no too dey predictable and anything fit happun.

Afcon quarter-finals fixtures
Nigeria - Angola

02/02/2024, 17:00

(Felix Houphouet-Boigny)

DR Congo - Guinea

02/02/2024, 20:00

(Stade Olympique Alassane Ouattara)

Mali - Cote

03/02/2024, 17:00

(Stade de Bouak√©)

Cape Verde - South Africa

03/02/2024, 20:00

(Stade Charles Konan Banny de Yamoussoukro)

WIA DIS FOTO COME FROM,
GETTY IMAGES

Wetin we call dis foto,
Morocco crash out
Big teams wey dem comot for Afcon

Senegal

Senegal wey be defending champion no make am to di quarter-final afta dem lose to host kontri Ivory Coast. For di game, na Senegal first score but dem hold down dia goal as dia opponent equalise.

Di two teams bin need extra-time to find di winner but dem cancel diasef as na penalty later decide di take.

Niakhate na im be di only player wey miss im kick as im shot hit di post. Kessie wey bin don score from di spot during regulation also convert di decisive kick to send di hosts and dia fans into wild celebration.

Morocco

Morocco fit no expect wey happun to dem becos how South Africa go beat Africa most ranked team 2-0.

South Africa bin produce one of di shock of di 2023 Africa cup of Nations as dem defeat tournament favourites Morocco to seal qualification to di quarter-finals.

Wen South Africa dey lead, Morocco bin get chance to equalise on 85 minutes from di penalty spot afta di ref and VAR judge say Mvala use im hand stop El Kaabi goal bound shot.

Sadly, Hakimi wey hope dey im hand blast im kick onto di crossbar. Amrabat of Morocco chop straight red card for di foul wey im do for Mokoena, just five minutes make match end.

Same Mokoena double South Africa lead wit a wonderful strike wey fly past Bono into di net, naso Bafana Bafana put tears for eyes of Morocco fans.

Egypt

Dis team don win di Afcon reach seven times, but dis time around, dem no even reach quarter-final. Di shocker wey dey be say na DR Congo comot dem for di tournament.

Dem play 1-1 draw full-time and wen e reach penalty shootout, na dia DR Congo knockout Egypt. Di Pharaoh wey dey always dazzle for di tournament, naso we no see dem again.

Afcon 2023 round of 16 results

Angola 3-0 Namibia

Nigeria 2-0 Cameroon

Equatorial Guinea 0-1 Guinea

Egypt 1-1 DR Congo (penalty)

Cape Verde 1-0 Mauritania

Senegal 1-1 Ivory Coast (penalty)

Mali 2-1 Burkina Faso

Morocco 0 - 2 South Africa

Topics Wey Dem Resemble
Africa
Football
Sport
Senegal
Morocco
Ivory Coast
Africa Cup of Nations
Another thing we de for inside dis tori
South Africa shock tournament favourites Morocco as Hakimi miss penalty
30th January 2024
Lookman double set up quarter final game between Nigeria and Angola for Afcon 2023
27th January 2024
Ivory Coast knock out defending champions Senegal afta penalty shootout
30th January 2024
Top Tori
Taoreed Lagbaja, Herbert Wigwe, Junior Pope and odas wey dia death shake Nigeria for 2024
3 hours wey don pass
Jimmy Carter die at 100: Di peanut farmer wey become US president
7 hours wey don pass
179 pipo die for South Korea worst plane crash
29th December 2024
Informate me
BBC Pidgin WhatsApp Channel: how to join and get di best news updates
19th December 2024
18-year-old Briton wey bin get sex wit 17-year-old girl for Dubai begin jail sentence
one hour wey don pass
'Make everybody help me beg make dem release my pikin' - Ex-Queen Naomi mama speak after deadly Ibadan stampede
27th December 2024
'Phone and technology don take di only job wey I know'
27th December 2024
Why you need to take dat snoring seriously
26th December 2024
Christmas messages from leaders around di world
25th December 2024
Trump assassination attempt, Chidimma Adetshina win and Baltasar Engonga leak - 10 tori wey shake 2024
25th December 2024
Di animals wey dey give each oda gifts
24th December 2024
Di one wey oda users dey read well well
1
18-year-old Briton wey bin get sex wit 17-year-old girl for Dubai begin jail sentence
2
Taoreed Lagbaja, Herbert Wigwe, Junior Pope and odas wey dia death shake Nigeria for 2024
3
Wetin pipo see na Baltasar Engonga sex videos but wetin dey happun for Equatorial Guinea pass like dat
4
Jimmy Carter die at 100: Di peanut farmer wey become US president
5
Tiwa Savage and oda celebs wey face blackmail over sex tape
De one we dem update for: 20th October 2021
 
 
 ----- 
 Source link : https://www.bbc.com/pidgin/articles/c80n45e84nno 
 ----- 
