HOME
NEWS
WEALTH
POP
LIFE
THE SECRET SAUCE​
PODCAST
VIDEO
NOW
OPINION
EVENTS
ABOUT
SPORT
พรีวิว: สิงคโปร์ vs. ไทย สถานการณ์บังคับ! ช้างศึกต้องชนะ…เพื่อต่อลมหายใจศึกคัดบอลโลก 2026
โดย อนุชิต ไกรวิจิตร
20.11.2023
 
 
 
 
 

4.1K

พรีวิว: สิงคโปร์ vs. ไทย สถานการณ์บังคับ! ช้างศึกต้องชนะ…เพื่อต่อลมหายใจศึกคัดบอลโลก 2026

 

พรุ่งนี้ (21 พฤศจิกายน) ฟุตบอลทีมชาติไทยที่มีคิวลงสนามเกมฟุตบอลโลก 2026 รอบคัดเลือกโซนเอเชีย (กลุ่ม C) นัดที่ 2 พบกับทีมชาติสิงคโปร์ สนามกีฬาแห่งชาติสิงคโปร์ ในเวลา 19.00 น.

 

และเช่นเคย THE STANDARD รวบรวมข้อมูลสำคัญๆ เพื่อพาแฟนบอลไปอุ่นเครื่อง ส่องความพร้อมของนักเตะทั้งฝั่งไทยและสิงคโปร์ รวมถึงสถิติต่างๆ ที่น่าสนใจมาฝากก่อนเกมนัดนี้ เกมที่จะชี้ชะตาทัพช้างศึกว่า จะได้ลุ้นไปต่อหรือไม่ในศึกฟุตบอลโลก 2026 รอบคัดเลือก

 

 

ทบทวนเหตุการณ์นัดแรก (กลุ่ม C)

 

ย้อนกลับมาดูเหตุการณ์ของทีมในกลุ่ม C จากการแข่งขันนัดแรกของฟุตบอลโลก 2026 รอบคัดเลือก (รอบที่ 2) โดยผลที่สนามราชมังคลากีฬาสถาน ปรากฏว่าทีมไทยที่ออกนำก่อนจากลูกยิงสุดสวยของ สารัช อยู่เย็น ไม่สามารถกุมความได้เปรียบ ก่อนจะถูกผู้มาเยือนอย่าง ‘จีน’ ยิงแซง 2 ลูกในช่วงเวลาที่เหลือ ทำให้ทีมไทยพ่ายและชวด 3 แต้มแรกไปอย่างน่าเสียดาย

 

ขณะที่ผลอีกคู่ระหว่างเกาหลีใต้พบกับสิงคโปร์ และเป็นเกาหลีใต้ที่เหนือกว่าทุกกระเบียดนิ้ว ไล่ต้อนสิงคโปร์ไปขาดลอย 5-0

 

ทำให้สถานการณ์ในตารางคะแนนของกลุ่ม C ปัจจุบัน เกาหลีใต้นำเป็นอันดับ 1 มี 3 แต้มเต็มเช่นเดียวกับจีน แต่ลูกได้เสียทัพโสมขาวดีกว่า ส่วนไทยอยู่อันดับ 3 และตามมาด้วยสิงคโปร์อยู่ท้ายตารางแบบไร้แต้มในตอนนี้

 

 

 ความพร้อมทีมชาติไทย (อันดับ 112 ของโลก)

 

เริ่มจากสภาพความพร้อมของทีมชาติไทยชุดนี้ ทีมจะขาด 2 ผู้เล่นคนสำคัญที่ได้รับบาดเจ็บจากเกมนัดก่อนอย่าง ชนาธิป สรงกระสินธ์ และ พรรษา เหมวิบูลย์ แน่นอนแล้ว ขณะที่รายของ ธีรศิลป์ แดงดา ทางมาโนเปิดเผยว่า กองหน้าวัย 35 ปีมีอาการที่ดีขึ้นเรื่อยๆ และคาดว่าจะพร้อมสำหรับเกมนัดนี้

 

โดย มาโน โพลกิง กล่าวในการแถลงข่าวความพร้อมก่อนเกมไว้ว่า เราได้กลับมาที่ประเทศสิงคโปร์อีกครั้งหนึ่ง ซึ่งพวกเรามีความทรงจำที่ดี หลังเราคว้าแชมป์เอเอฟเอฟมาครองเมื่อ 2 ปีที่แล้ว เกมนี้จะเป็นเกมที่ยากของทั้งสองทีม เราตกอยู่ในสถานะเดียวกัน คือแพ้มาในเกมแรก แต่ตอนนี้เราต้องมีสมาธิ และเราก็พร้อมที่จะเก็บชัยชนะจากเกมนี้

 

“เป็นเรื่องปกติที่เราจะกดดันในเกมนี้ แต่ว่าเราได้พูดคุยกันภายในทีมว่าเราจะล้มลงอยู่ไม่ได้ เราต้องรีบลุกขึ้นมา และกลับมามีสมาธิกับเกมนี้อีกครั้งหนึ่ง เพราะว่าระยะเวลาค่อนข้างที่จะใกล้กัน ไม่มีเวลาให้เราผิดหวัง เราต้องมุ่งมั่นและทำให้เต็มที่เพื่อเก็บชัยชนะให้ได้

 

“เรารู้จักสิงคโปร์ดี พวกเขาเป็นทีมที่ดี เราจะต้องไม่ประมาท สมัยนี้ไม่มีเกมที่ง่ายแล้ว แม้สิงคโปร์เพิ่งแพ้เกาหลีใต้มาหลายประตู แต่ไม่เกี่ยวกับการเล่นในบ้าน พวกเขามุ่งมั่นที่จะทำผลงานให้ดีต่อหน้าแฟนบอล ก็ไม่ใช่เกมที่ง่ายสำหรับเรา แต่อย่างไรก็ตาม เราได้วิเคราะห์เกมของสิงคโปร์มาอย่างดี และได้วิเคราะห์ข้อผิดพลาดของเราเพื่อไม่ให้เกิดขึ้นอีก

 

“ตอนนี้เรายังไม่ได้ตัดผู้เล่นคนใดออก แต่ที่แน่นอนเราจะขาด ชนาธิป สรงกระสินธ์ และ พรรษา เหมวิบูลย์ ที่มีอาการบาดเจ็บ ส่วนผู้เล่นอื่นๆ ก็อยู่ในสภาพที่ดี ในส่วนของ ธีรศิลป์ แดงดา ก็ดีขึ้นเรื่อยๆ ถือว่าพร้อมสำหรับเกมในวันพรุ่งนี้”

 

ทั้งนี้ คาดว่า 11 ผู้เล่นตัวจริงในเกมนี้จะมีการปรับทัพเพียงเล็กน้อยจากเกมล่าสุด ซึ่งตำแหน่งผู้รักษาประตูจะยังเป็น ปฏิวัติ คำไหม ส่วนเซ็นเตอร์แบ็กเป็น กฤษดา กาแมน จับคู่กับ เอเลียส ดอเลาะ โดยมี ธีราทร บุญมาทัน สวมปลอกแขนกัปตันทีม และยืนแบ็กซ้าย ส่วนทางขวาเป็น ทริสตอง โด

 

แดนกลางมีโอกาสเป็น สารัช อยู่เย็น ยืนคู่กับ ปกเกล้า อนันต์ (โดยมี พิธิวัตต์ สุขจิตธรรมกุล – วีระเทพ ป้อมพันธุ์ เป็นตัวสอดแทรก) ส่วนแนวรุกยังเป็น สุภโชค สารชาติ ทำงานร่วมกับ บดินทร์ ผาลา และคาดว่าจะส่ง เอกนิษฐ์ ปัญญา จากทีมอุราวะ เรด ไดมอนด์ส) เป็นตัวจริงแทนชนาธิป และหน้าเป้าเป็น ศุภชัย ใจเด็ด

 

ผลงาน 5 นัดหลังสุด | ชนะ 1 เสมอ 2 แพ้ 2

แพ้ จีน 1-2
เสมอ เอสโตเนีย 1-1
แพ้ จอร์เจีย 0-8
เสมอ อิรัก 2-2
ชนะ เลบานอน 2-1

 

 

 ความพร้อมทีมชาติสิงคโปร์ (อันดับ 155 ของโลก)

 

ทีมชาติสิงคโปร์ชุดนี้อยู่ในการดูแลของ ทาคายูกิ นิชิกายะ กุนซือชาวญี่ปุ่นที่เข้ามารับงานคุมทีมตั้งแต่กลางปี 2022 โดยก่อนเข้าสู่โปรแกรมคัดบอลโลก ทีมของ นิชิกายะ ทำผลงานในเกมอุ่นเครื่อง 6 นัด ด้วยการชนะ 2 เสมอ 3 และแพ้ 1 นัด

 

ส่วนในเกมรอบคัดเลือกฟุตบอลโลก 2026 รอบแรก พวกเขาเอาชนะทีมชาติกวมแบบไปกลับ (2-1, 1-0) ขณะที่การแข่งนัดแรกของรอบ 2 พวกเขาบุกไปพ่ายต่อเกาหลีใต้ขาดลอย 5-0

 

เกมนัดนี้ นิชิกายะพยายามปลุกใจลูกทีมให้ลืมความผิดหวังจากนัดล่าสุด และให้ทำงานหนักในเกมพบกับทีมไทย ซึ่งสถานการณ์บนหน้าตารางคะแนนของไทย-สิงคโปร์นั้นไม่ต่างกัน ทั้งสองทีมต่างต้องการ 3 แต้มแรกเพื่อโอกาสเข้ารอบกันทั้งคู่ 

 

ขณะที่สภาพความพร้อมของทีมชาติสิงคโปร์อยู่ในจุดที่ดี นำทีมโดย 2 นักเตะที่ค้าแข้งในไทยลีกกับ บีจี ปทุม ยูไนเต็ด อย่าง อิรฟาน ฟานดี (หวานใจของ แอนโทเนีย โพซิ้ว ที่เพิ่งคว้ารองอันดับ 1 การประกวดมิสยูนิเวิร์ส 2023) และ ไรฮาน สจ๊วร์ต แบ็กขวาลูกครึ่ง สิงคโปร์-เวลส์ วัย 23 ปี

 

ส่วนในรายอื่นๆ อย่าง ฮาริสส์ ฮารูน (กัปตันทีม), ชาวัล อันนัวร์, จาค็อบ มาห์เลอร์ และ ชาห์ ชาฮิราน คาดว่าจะพร้อมเป็นตัวจริงในเกมนัดนี้

 

ผลงาน 5 นัดหลังสุด | ชนะ 3 แพ้ 2

แพ้ เกาหลีใต้ 0-5
ชนะ กวม 1-0 (เยือน)
ชนะ กวม 2-1 (เหย้า)
ชนะ ไต้หวัน 3-1
แพ้ ทาจิกิสถาน 0-2

 

ผลการดวลกัน 5 นัดหลังสุด

 

ผลการดวลกัน 5 นัดหลังที่พบกัน ทีมชาติไทยมีสถิติที่เหนือกว่าในทุกประตู หลังเป็นฝ่ายเอาชนะสิงคโปร์ เอาชนะจีนได้ 5 ครั้งหลังสุด เรียกว่าไม่เคยแพ้ให้สิงคโปร์เลยนับตั้งแต่ปี 2012 หรือ 11 ปีที่แล้ว 

 

โดยชัยชนะครั้งล่าสุดเกิดขึ้นในเกม AFF Championship 2021 รอบแบ่งกลุ่ม ซึ่งนัดนั้นทัพช้างศึกได้ เอเลียส ดอเลาะ และ ศุภชัย ใจเด็ด ยิงคนละประตูให้ทีมเอาชนะสิงคโปร์ 2-0

 

 

ทำไม 3 แต้มนัดนี้ถึงสำคัญระดับ ‘ชี้ชะตา’ ทัพช้างศึก?

 

ความพ่ายแพ้ต่อจีน (ในสนามราชมังฯ) ส่งผลให้ทีมไทยไร้แต้มจากการลงเล่นในบ้านตัวเอง ซึ่งถือว่าร้ายแรงมาก เพราะจะทำให้ทีมชาติไทยต้องหันไปโฟกัสกับการควานหาคะแนนจาก 5 เกมที่เหลืออยู่ในมือ ซึ่งแบ่งเป็นเหย้า 2 และเยือน 3 นัด

 

แน่นอนว่าการเล่นในบ้านด้วยฟอร์มอย่างที่เป็นในปัจจุบัน (เช่นในเกมกับจีน) ยังมีปัญหาให้ปรับปรุงเยอะขนาดนี้ เกมนอกบ้านทั้ง 3 เกมจะต้องเป็นงานหินของทีมไทยอย่างเลี่ยงไม่ได้

 

การบินไปเยือนสิงคโปร์นัดนี้ทีมชาติไทยในมือของ มาโน โพลกิง จึงจำเป็นต้องเน้นเป็นพิเศษ โดยเฉพาะการเล่นเพื่อหวังเก็บ 3 แต้ม ไม่ใช่แค่ 1 แต้ม เพราะหากพลาดเสมอหรือแพ้ในเกมนี้ โอกาสการติด 1 ใน 2 ของกลุ่มเข้ารอบ 3 ของศึกคัดบอลโลกจะมืดหม่นกว่าเดิมอย่างไม่ต้องสงสัย

 

ดังนั้นเกมนัดนี้จึงเปรียบดั่งเกมชี้ชะตาของทัพช้างศึก ว่ามีดีพอจะเก็บ 3 แต้มเต็มเพื่อไปทำการบ้านเตรียมสู้รบปรบมือกับ 4 นัดที่เหลือในปี 2024 หรือไม่

 

ทั้งนี้ โปรแกรมนัดต่อไป ทีมชาติไทยจะพบกับทีมชาติสิงคโปร์ ที่สนามกีฬาแห่งชาติสิงคโปร์ ในวันที่ 21 พฤศจิกายน 2566 เวลา 19.00 น. ตามเวลาประเทศไทย แฟนบอลสามารถรับชมผ่านการถ่ายทอดสดทางไทยรัฐทีวี (ช่องหมายเลข 32)

TAGS:  
กีฬาฟุตบอลฟุตบอลโลกฟุตบอลทีมชาติไทยFIFA World Cup qualificationFIFA World Cup 2026ฟุตบอลทีมชาติสิงคโปร์ (Singapore national football team)
 
 
 
 
 

4.1K
ABOUT THE AUTHOR
อนุชิต ไกรวิจิตร
Content Creator ประจำกองบรรณาธิการข่าวกีฬา สำนักข่าว THE STANDARD ผู้มีงานอดิเรกคือการสัมภาษณ์ BNK48
READ MORE


EDITOR'S PICK
THAILAND / SPORT / POLITICS
ภาพข่าวแห่งปี 2567 ผ่านชัตเตอร์ของช่างภาพ THE STANDARD
1.1K
HIGHLIGHT / THE STANDARD NOW
ชมคลิป: ทนายตบทรัพย์-ตำรวจรับสินบน-วิ่งเต้นอัยการ สู่สองมาตรฐานระบบยุติธรรมไทย | THE STANDARD NOW (HL)
6.5K
FILM / POP
8 ภาพยนตร์ไทยรายได้ทะลุ 100 ล้านประจำปี 2567
10.3K
ENVIRONMENT
2025 เราจะเผชิญอะไรกับปัญหาโลกร้อน
1.0K
SPORT
14 โมเมนต์สำคัญวงการกีฬาไทยตลอดปี 2024
473
MOST POPULAR
TODAY
WEEK
MONTH


WORLD
รถ Cybertruck บรรทุกถังน้ำมัน-พลุระเบิดหน้าโรงแรมทรัมป์ ตาย-เจ็บหลายคน
367
POP
Squid Game 2 ขึ้นแท่นซีรีส์ที่มีคนดูสัปดาห์แรกเยอะสุดบน Netflix ด้วยยอด 68 ล้านวิว
253
POP
Angelina Jolie และ Brad Pitt สิ้นสุดกระบวนการหย่าร้างที่ลากยาวมา 8 ปี
237
THAILAND
ปภ. เผยยอดอุบัติเหตุสะสมช่วงปีใหม่ 1,739 ครั้ง บาดเจ็บ 346 คน เสียชีวิต 50 คน สาเหตุหลักขับรถเร็ว
215
BUSINESS
Thailand is not enough! เมื่อซีอีโอ Wisesight ชี้ชัด ‘โซเชียลมีเดีย 2025’ ต้องทะลุกรอบความเป็นไทย
193
RELATED STORIES
SPORT
ตลาดนักเตะฤดูหนาวเปิดแล้ว! ใครตกเป็นข่าวกับทีมไหนบ้าง?
34
SPORT
Sports Photo of the Year 2024: ภาพกีฬาแห่งปี 2024
113
SPORT
ทีมชาติไทยเดินขอบคุณแฟนๆ หลังจบเกมชนะฟิลิปปินส์
431
SPORT
บรรยากาศหน้าสนามก่อนเกมรอบตัดเชือก อาเซียนคัพ ไทย-ฟิลิปปินส์
91
SPORT
ซิลวา เม็กเซส ดาวรุ่งแมนฯ ยูไนเต็ด ตอบรับร่วมแคมป์ทีมชาติไทย U17 ก่อนลุยศึกชิงแชมป์เอเชีย 2025
372
SPORT
การอำลาเสื้อ Nike ของโปรตุเกส หลังร่วมมือกันมา 27 ปี
60



X



News
Wealth
Pop
Podcast
Video
Now
Opinion
Careers
Events
Privacy Policy
About
Contact
MEMBERSHIP
     
© 2017-2025 The Standard. All rights reserved.
 
 
 ----- 
 Source link : https://thestandard.co/preview-singapore-v-thailand-wc-2026/ 
 ----- 
