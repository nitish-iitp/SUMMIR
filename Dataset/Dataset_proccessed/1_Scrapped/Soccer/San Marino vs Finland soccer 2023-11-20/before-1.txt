Hoppa till huvudinnehåll
Start
Yle-åretYle ArenanTipsa oss
Logga in
Start
Diskutera (0)
Dela
Sport
Finlands herrlandslag i fotboll
Fem segrar och målskillnaden 21–1 är Finlands saldo hittills mot San Marino – blåbärsnationen har historisk målsvit inför morgondagens match

San Marino har lyckats göra ett mål mot Finland på fem inbördesmöten – men inför morgondagens match har man en historisk målsvit. Lagets saldo i landslagshistorien är dystert, men den innehåller också annat än förluster.

Öppna bildvisare
Bollen hittade sig hela sex gånger in i San Marinos mål då laget var på besök på Olympiastadion i somras. Bild: Tomi Hänninen
SVANTE THILMAN
19.11.2023 16:08
•
Uppdaterad 19.11.2023 17:14

Fotbollslandslaget i San Marino är inne i en rentav historisk målsvit: laget har nätat i de två senaste EM-kvalmatcherna. Något som aldrig hänt tidigare.

Visserligen slutade förra månadens möte med Danmark (1–2) och fredagens med Kazakstan (3–1) trots det i förluster.

På måndag får blåbärsnationen besök av Finland i Serravalle.

Det blir sjätte gången som Finland och San Marino möts. Varje gång har det handlat om EM-kval.

Premiär på ett vintrigt Olympiastadion 1994

Hittills har San Marino lyckas göra ett mål i matcherna mot Finland, det var i det första inbördesmötet i december 1994 på Helsingfors Olympistadion.

Slutresultatet blev 4–1 efter fyra finländska mål av Mika-Matti Paatelainen och ett sanmarinskt mål av Pier Domenico Della Valle.

Paatelainen, även känd som ”Mixu”, gjorde en omfattande spelarkarriär på de brittiska öarna och verkade som förbundskapten för Finland 2011-2015.

Della Valle spelade i sin aktiva karriär på 1990- och 2000-talen SC Faetano i hemlandet samt i mindre klubbar i Italien. Målet mot Finland var mittfältarens enda i landslagssammanhang.

I samma kval vann Finland borta över San Marino med 0–2 i mars 1995. Jari Litmanen och Antti Sumiala var målskyttar.

Litmanens avsked

Följande gång lagen möttes var så sent som år 2010. Finland vann med 8–0 på Helsingfors olympiastadion i en match som visade sig bli Litmanens sista landskamp.

Olli Huttunen gjorde sin enda match som huvudtränare för Finland, detta efter att britten Stuart Baxter blivit sparkad.

Då lagen nästa sommar möttes i San Marino var Paatelainen redan vid rodret och Finland vann med 1–0.

Publikmängden skjuter plötsligt i höjden

Senaste inbördesmötet ägde rum i somras på Olympiastadion i Helsingfors. Finland vann med 6–0 efter bland annat rent hattrick av Vasasonen Daniel Håkans.

Det lyft som EM-slutspelsdebutanten 2021 Finland haft i år syntes i att matchen mot lilla slagpåsen San Marino var så gott som slutsåld (32 812). Kontrasten är stor jämfört tidigare möten på samma stadion: 8 192 hösten 2010 och ynka 3 140 i december 1994.

Värt att notera i sammanhanget är San Marinos folkmängd 33 660 (2022).

Finland mot San Marino i herrfotboll

14 december 1994: Finland–San Marino 4–1

29 mars 1995: San Marino–Finland 0–2

17 november 2010: Finland–San Marino 8–0

3 juni 2011: San Marino–Finland 0-1

19 juni 2023: Finland–San Marino 6–0

20 november 2023: San Marino–Finland 21.45

Saldot på 152 kvalmatcher: 0 vinster, 3 kryss och 149 förluster

San Marino fotbollslandslag för herrar har varit aktivt sedan slutet av 1980-talet och spelat EM- och VM-kval sedan 1990-talet.

På totalt 152 kvalmatcher har det blivit tre oavgjorda och 149 förluster.

Kvalet till VM år 2002 är enda tävlingen där San Marino gjort tre mål: två av dem i förluster mot Belgien (10–1 borta, 1–4 hemma) och det tredje i 1–1-matchen borta mot Lettland.

Nations League har spelats sedan 2018 och kännetecknande för tävlingen är att lagen ställs mot lag av samma standard.

Visserligen har San Marino hittills i den lägsta nivån av Nations League inte gjort ett enda mål, och fjorton matcher har resulterat i tre oavgjorda och elva förluster.

Öppna bildvisare
San Marinos lag fick fira mål 2016 efter att Mattia Stefanelli nätat i en VM-kvalmatch mot Norge. Bild: EPA/Vidar Ruud
Finns en seger i protokollet!

Den engelska Wikipedia-artikeln över San Marinos fotbollslandslag listar upp de matcher som laget inte har förlorat.

De är nio till antalet och består av så väl kval-, Nations League- som träningsmatcher.

Saldot är en seger och åtta oavgjorda.

Vem har San Marino vunnit över och när?

Liechtenstein år 2004 i en träningsmatch på hemmaplan med 1–0.

Yle sänder matchen mellan San Marino och Finland imorgon på måndag 19 november kl. 21.45 i TV2.

Diskutera (0)
Finlands herrlandslag i fotboll
Helsingfors Olympiastadion
Finland
Yle som bolag
Ansvariga redaktörer
Om Yle & kontaktuppgifter
Dataskydd
Tillgänglighet
Jobba hos oss
På svenska
Välj vilka cookies (kakor) du använder

Med hjälp av cookies erbjuder Yle en bättre användarupplevelse och en mer personlig service. När du accepterar cookies kan vi utveckla våra tjänster ännu bättre och erbjuda innehåll som intresserar dig. Du hanterar dina cookies och kan ändra dina cookieinställningar när som helst via sidans huvudmeny. Yles praxis angående cookies

Bara nödvändiga
Godkänn alla
Redigera cookieinställningarna
 
 
 ----- 
 Source link : https://yle.fi/a/7-10045769 
 ----- 
