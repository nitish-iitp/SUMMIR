BBC News, Pidgin
Waka go wetin de inside
HomeNigeriaAfricaWorldVideoSportEntertainmentMost popular
Eto’o and di kasala wey dey go on for Cameroonian football

WIA DIS FOTO COME FROM,
GETTY IMAGES

Wetin we call dis foto,
Fecafoot president Samuel Eto'o (left) no accept Marc Brys appointment as Cameroon coach initially
Article information
Author,
Ian Williams & Rob Stevens
Role,
BBC Sport Africa
7 June 2024

Cameroonian football dey in a state of chaos.

For kontri wey dey boast of five continental titles and di most world cup finals appearances by an African nation, di past two months don see public kasala ova who for coach di indomitable lions.

Last week Marc Brys wey be Belgian don chop sack as coach - but dem reappoint am within 48 hours.

But dis drama ahead of dia 2026 world cup qualifiers na only a tip of di iceberg inside one battle for di control of di game.

Di man wey dey run football for di central African nation na former Barcelona and Inter Milan striker Samuel Eto'o, legend for Africa and di record goalscorer for Cameroon wey dem elect am as president of di federation in December 2021.

Skip Recommended articles and continue reading
Recommended articles
Finidi George confam resignation as Super Eagles coach
Di goalkeeper wey concede 31 goals in one game
Fernandez alleged racist chant - Fifa, Chelsea react
'I pack comot for house becos I wan play football' - Goalkeeper Chiamaka Nnadozie

End of Recommended articles

But one of Eto'o im former international teammates don describe am as "dictator" sake of di way im dey run di organization - di evidence na di wahala im get wit di kontri sports ministry ova di coach Brys.

"Samuel be di biggest player for Africa but plenti trouble dey happun around am," di retired player wey no wan make pipo know am sake of backlash, tok BBC Sports Africa.

"Im no dey listen to advice. Wen you manage pipo, you no suppose begin act like dictator.

"I neva know say im go dey like dis and e go dey hard say im go kontinu."

Players don beg say make di team dey "politically free" but some fans don already dey tok say make Fifa suspend Cameroon ova dis wahala.

Di curious. case of Marc Brys

Di arrival of Brys for April afta Rigobert Song don leave afta di Afcon, create ogbonge drama.

Fecafoot don express "great surprise" wen di sports ministry announce say dem appoint di 62 year-old wey coach clubs for Belgium, di Netherlands and Saudi Arabia.

Eto’o at di time get im own list of candidates wey reportedly include two-time Afcon-winning coach Herve Renard, Italian World Cup winner Fabio Cannavaro and ex-Nigeria boss Jose Peseiro.

"Di only problem na salaries," Cameroon sports journalist Giovanni Wanneh tok BBC Sport Africa.

"Brys neva be di best but we no dey tok about pesin we don pick from di gutter. Minsep don play dis card bifor wey e work out well well for cameroon."

For Cameroon, di goment dey pay di salaries of national team coach and staff wey im dey feel say dem get right to enta di football federation affairs.

Eto’o neva show up for di presentation wen Brys don sign im contract on 8 April wey dia first meeting on 28 May don create drama.

WIA DIS FOTO COME FROM,
MICHEL MVONDO/BBC

Wetin we call dis foto,
Eto'o dey absent wen dem unveil Brys as di Fecafoot president tok say im only receive di invite two hours bifor di event wey im dey busy dey organize im papa im funeral

Fecafoot don react by replacing Brys wit interim coach, but dem do quick u-turn afta pressure from di sports ministry.

Dis week bring more tension as di indomitable Lions squad don meet for Yaounde ahead of di visit of Cape Verde for di World Cup qualifier on Saturday.

Two different set of administrators don meet di players for di team hotel wey Fecafoot no provide kit for di first training session wey Brys dey prepare to lead.

Wit di wahala, striker Moumi Ngamaleu don call for unity.

"You dey responsible to keep di team free of politics to maintain clean environment for us to perform without wahala," im write for instagram.

"We want make you pipo overcome di differences - put di ego aside and remember we all dey here to put di pipo of Cameroon on di map."

Manchester United goalkeeper Andre Onana dey among di several players wey don repost Ngamaleu im message for instagram.

One senior confederation of Africa football official tok say im dey open to mediate di wahala between Fecafoot and Minsep, eventho dem no receive such request yet.

‘Big wrong tins’ under Eto’o

Di way Eto'o don treat Brys na only di latest instance wey make im dey get negative attention since im become Fecafoot president.

"Di fact say you be top footballer neva dey automatic say you go be great administrator," Wanneh don tok.

"I tink say im go change di narrative for our football. But cameroon football dey im worst moment under im regime."

For July last year, one group wey dey represent amateur clubs for Cameroon tok say make di 43 year-old resign, ova wetin dem describe as "big wrong tins" for di organization.

Among dis wrong tins na Eto'o im decision to be ambassador wit one sports betting company - dis sabi dey against both Fifa and Fecafoot rules.

Caf don dey investigate di accusation of improper conduct against Eto'o.

"Im be di legitimate president of di federation. But nobody dey above di law," Caf secretary general Veron Mosengo-Omba don tok BBC Sport Africa.

Di battle for control

WIA DIS FOTO COME FROM,
GETTY IMAGES

Wetin we call dis foto,
Many football decision for Cameroon don happun " on very high instructions” from President Paul Biya (left), wey don dey power since 1982

For Cameroon sport, pipo dey feel di influence of president Paul Biya.

Im inisist say make dem include Roger Miller for di squad of di 1990 world cup - wey di 38-year-old score four times - while di appointment of Rigobert Song for 2022 don happun sake of im "high instructions."

Na goment wey dey put di money into di game," Wanneh tok.

“Fecafoot neva fit to cater for dia own expenditure sake of how di structure don dey," di journalist add.

For kontris wia goments don interfere for football affairs, dem dey at risk off Fifa suspension - Cameroon and oda kontris don suffer dis for di past - yet Minsep so far no enta dat area where Fifa go begin tink about banning dem.

Even tho pipo don blast Fifa pages say make dem take action, Eto'o gat di backing of many supporters say im wan break free of di perceived control of goment.

WIA DIS FOTO COME FROM,
GETTY IMAGES

Wetin we call dis foto,
Di way Eto'o don dey run di game dey divide opinion among Cameroon football fans

"Eto'o sabi di challenge im get enta into." one pesin Heuyo Hubert for di streets of Yaounde don tok.

"All I fit do be say make I wish am well sake of e neva dey easy to have Cameroon pipo who fit to fight for dia rights nowadays."

Anoda fan, Calvin Ngimbond dey feel say di wahala between Eto'o and Brys "gatz im place."

"Tins gatz to dey clear. Marc Brys gatz to align imsef wit di wetin dey need of Fecafoot president," im add.

“We dey hope say tins go improve make peace return."

BBC Sport Africa don contact Fecafoot, Minsep and Fifa for dia comment on di recent developments but dem all neva respond.

Cameroon get world cup qualifiers against two teams wey do beta pass Cameroon for Afcon - wit trip to Angola on Tuesday afta di game against Cape Verde.

Brys already don endure plenty wahala to di start of im new job - wey im for know say di pressure go soon increase.

"Cameroon no longer be di biggest national team for Africa," di anonymous former international don add.

"I dey very sad wen I look at wetin dey go on. If dey want go back to di top, dey gat to reorganize everitin."

Cameroon football dey make di headlines for 'di wrong reasons'

Analysis by Paul Njie, BBC reporter for Cameroon

Di wahala for Cameroon football no dey new, but di way di drama and tension between Fecafoot and di sports ministry don become, dey serious.

Right now, indomitable lions supporters don conf as to wetin be right and wetin be wrong - just like di football pipo also dey divided.

For many reasons, pipo dey see dis wahala as a true test of Eto'o im leadership for kontri wan goment dey interfere for football matter well well.

Despite di plenti allegation against im management and di investigation by Caf ova alleged misconduct, di four-time African player of di year still dey popular for di kontri.

Im still dey enjoy plenty love and support for di kontri and beyond.

E no dey clear how dis sakala go end but some pipo want make di kontri president Paul Biya enta di mata - especially as di two camps tok say dem dey implement "high instructions" from am.

Until dat time, for di streets, di markets, bars and local media, pipo go continue to doubt if di indomitable lions go even play dia world cup qualifiers against Cape Verde and Angola.

Cameroon football don dey make di headlines across di world once again, but for all di wrong reasons.

Topics Wey Dem Resemble
Cameroon
Africa
Football
Sport
Another thing we de for inside dis tori
Jordan Ayew late goal restore Ghana 2026 FIFA World Cup dream
7th June 2024
Boniface, Ademola go lead attack as Super Eagles look to fire up World Cup campaign against Bafana Bafana
8th June 2024
E do well as player, e go do well as coach? – Finidi George first test as Super Eagles coach
6th June 2024
Top Tori
Putin apologise for Azerbaijan Airlines crash but no accept blame for di crash
28th December 2024
Nigerian military say na 'secondary explosion' kill 10 pipo for Sokoto State
27th December 2024
Nasa make history wit closest-ever approach to di Sun
27th December 2024
Informate me
BBC Pidgin WhatsApp Channel: how to join and get di best news updates
19th December 2024
'Make everybody help me beg make dem release my pikin' - Ex-Queen Naomi mama speak after deadly Ibadan stampede
27th December 2024
'Phone and technology don take di only job wey I know'
27th December 2024
Why you need to take dat snoring seriously
26th December 2024
Christmas messages from leaders around di world
25th December 2024
Trump assassination attempt, Chidimma Adetshina win and Baltasar Engonga leak - 10 tori wey shake 2024
25th December 2024
Di animals wey dey give each oda gifts
24th December 2024
Police tok how man allegedly kill im close friend and collect N20m ransom from im family
24th December 2024
How much you go spend to travel dis festive season
23rd December 2024
Di one wey oda users dey read well well
1
IPMAN, MRS and NNPC new fuel price rate – price of fuel go kontinu to go down?
2
'Make everybody help me beg make dem release my pikin' - Ex-Queen Naomi mama speak after deadly Ibadan stampede
3
Court remand Queen Naomi and Oriyomi Hamzat for prison
4
'Phone and technology don take di only job wey I know'
5
Nigerian military say na 'secondary explosion' kill 10 pipo for Sokoto State
 
 
 ----- 
 Source link : https://www.bbc.com/pidgin/articles/c6pp9676j78o 
 ----- 
