BBC News, Pidgin
Waka go wetin de inside
HomeNigeriaAfricaWorldVideoSportEntertainmentMost popular
Rodrigues late goal help Blue Sharks swallow Black Stars of Ghana

WIA DIS FOTO COME FROM,
GETTY IMAGES

14 January 2024

Cape Verde produce de shock of de group stage so far as dem defeat four-time African champions Ghana 2-1 on Sunday.

Substitute Garry Rodrigues score inside stoppage time to hand de Black Stars defeat for dia opening match of de 2023 Afcon.

Cape Verde bin take early lead on 17 minutes courtesy of a goal from Jamiro Monteiro. De midfielder pounce on a rebound afta Ofori save Cabral shot into de path of de midfielder.

Ghana bin tink say dem don equalise minutes before half-time wen Majeed Ashimeru long range shot hit de net.

But afta a Video Assitant Referee (VAR) check, referee Jean-Jacques Ngambo rule de goal out for offside as Ransford Konigsdorffer bin influence play from offside position as im block de view of de goalkeeper.

Dat setback no stop Ghana as dem later score de equaliser on 57 minutes as Alexander Djiku rise high inside de box to head Jordan Ayew cross from a corner-kick into de net.

Both teams push for de winner but na Cape Verde create more of de chances. Goalkeeper Richard Ofori first deny Kenny Rocha wit im leg and den later stop Rodrigues shot wit a strong hand late into di game.

But di substitute, Rodrigues na im get de last laugh as im tap Tavares pass into de empty net afta mixup from de Ghana defenders.

De winger goal send both players and fans of Cape Verde into wild celebrations.

Dis win mean say Cape Verde sit top of Group B wit three points afta Egypt and Mozambique wey also dey di group draw 2-2 earlier in di day.

How Ghana vs Cape Verde go down

Ghana get mountain to climb

WIA DIS FOTO COME FROM,
GETTY IMAGES

Wetin we call dis foto,
Black Stars fans inside de stadium bin no fit believe de scoreline

Ghana enter de 2023 Afcon wit hope of winning dia fifth Afcon.

But dem go need revisit di drawing board afta dis shock defeat by Cape Verde.

De Black Stars control much of de possession for de first half but find am hard to break down Cape Verde.

Mohammed Kudus wey no play dis match becos of hamstring injury prove to be a big miss for de Black Stars as dem lack dat penetrating power de West Ham forward dey bring to dia attack.

Coach Chris Hughton go need pull out all de stops for dia next game against seven-time Afcon winners Egypt if dem stand any chance of progressing from Group B.

Both teams dey yet to win so far for di tournament as Egypt draw 2-2 wit Mozambique for dia first group match.

Topics Wey Dem Resemble
Ghana
Football
Sport
Africa Cup of Nations
Top Tori
Wetin we sabi about di suspect of New Orleans attack and im victims
2 hours wey don pass
Catholic fada shoot and kill boy wey dey fire knock-out on watch night day for Imo state - Report
29 minutes wey don pass
World leaders New Year 2025 messages
1st January 2025
Informate me
BBC Pidgin WhatsApp Channel: how to join and get di best news updates
19th December 2024
UK discover di biggest eva dinosaur footprint site
2 hours wey don pass
Tesla Cybertruck wit fuel and fireworks explode for Trump Las Vegas hotel
9 hours wey don pass
Public holidays and oda days of observance in Nigeria for 2025
1st January 2025
Ogbonge men of God for Nigeria, Ghana continue dia tradition of New Year prophecies and declarations
1st January 2025
'Bello Turji na dead man walking' - Nigerian military tok as dem list terrorist leaders dem eliminate for 2024
31st December 2024
18-year-old Briton wey bin get sex wit 17-year-old girl for Dubai begin jail sentence
30th December 2024
'Make everybody help me beg make dem release my pikin' - Ex-Queen Naomi mama speak after deadly Ibadan stampede
27th December 2024
Di one wey oda users dey read well well
1
Ogbonge men of God for Nigeria, Ghana continue dia tradition of New Year prophecies and declarations
2
Traders count losses as fire destroy Kantamanto market for Ghana
3
UK discover di biggest eva dinosaur footprint site
4
Tesla Cybertruck wit fuel and fireworks explode for Trump Las Vegas hotel
5
Public holidays and oda days of observance in Nigeria for 2025
 
 
 ----- 
 Source link : https://www.bbc.com/pidgin/articles/cjqg8v1nw73o 
 ----- 
