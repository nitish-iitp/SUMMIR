ผังรายการ
ทีวีออนไลน์
ข่าว
เข้าสู่ระบบ
เมนู
ชาวเน็ตบ่นยากไปไหม จองตั๋วรถไฟล่วงหน้า ต้องคิดร้อยละระยะทางขบวนรถ
 699
วันที่ 19 พ.ย. 2566
ข่าวออนไลน์7HD
79 แชร์
ชาวเน็ตบ่น จองตั๋วรถไฟปกติก็ว่ายากแล้ว เจอหลักเกณฑ์ ให้คิดร้อยละของระยะทางขบวนรถ ทำมึน นึกว่าโจทย์คณิต ยากกว่าเดิม

(19 พ.ย.2566) 13.51 น. เพจเฟซบุ๊ก ทีมพีอาร์การรถไฟแห่งประเทศไทย ได้โพสต์ข้อความและเงื่อนไข การจองตั๋วรถไฟล่วงหน้า หลังการรถไฟฯ ขานรับนโยบายกระทรวงคมนาคม ขยายเวลาเปิดจองตั๋วล่วงหน้า จากเดิม 30 วัน เพิ่มสูงสุดเป็น 90 วัน เพื่อให้ประชาชนได้มีโอกาสจองซื้อตั๋วโดยสารล่วงหน้าได้ยาวนานขึ้น เริ่มนำร่องขบวนรถชุด 115 คัน จำนวน 8 ขบวน ในเส้นทางที่ได้รับความนิยมสูงสุดทั้งสายเหนือ สายตะวันออกเฉียงเหนือ และสายใต้ ตั้งแต่วันที่ 20 พฤศจิกายน 2566 เป็นต้นไป 

มีรายละเอียด ดังนี้

สายเหนือ จำนวน 2 ขบวน
- เที่ยวไป  :  ขบวนรถด่วนพิเศษที่ 9 สถานีกลางกรุงเทพอภิวัฒน์ – สถานีเชียงใหม่
- เที่ยวกลับ  :  ขบวนรถด่วนพิเศษที่ 10 สถานีเชียงใหม่ – สถานีกลางกรุงเทพอภิวัฒน์

สายตะวันออกเฉียงเหนือ จำนวน 4 ขบวน
- เที่ยวไป  :  ขบวนด่วนพิเศษที่ 23 สถานีกลางกรุงเทพอภิวัฒน์ – สถานีอุบลราชธานี
- เที่ยวกลับ  :  ขบวนด่วนพิเศษที่ 24 สถานีอุบลราชธานี – สถานีกลางกรุงเทพอภิวัฒน์
- เที่ยวไป  :  ขบวนด่วนพิเศษที่ 25 สถานีกลางกรุงเทพอภิวัฒน์ – สถานีหนองคาย
- เที่ยวกลับ  :  ขบวนด่วนพิเศษที่ 26 สถานีหนองคาย – สถานีกลางกรุงเทพอภิวัฒน์

สายใต้ จำนวน 2 ขบวน
- เที่ยวไป  :   ขบวนด่วนพิเศษที่ 31 สถานีกลางกรุงเทพอภิวัฒน์ – สถานีหาดใหญ่
- เที่ยวกลับ  :  ขบวนด่วนพิเศษที่ 32 สถานีหาดใหญ่ – สถานีกลางกรุงเทพอภิวัฒน์

สำหรับการจองตั๋วโดยสารล่วงหน้าระยะเวลา 90 วัน การรถไฟฯได้กำหนดหลักเกณฑ์ดังต่อไปนี้

1. ผู้โดยสารที่จองตั๋วเดินทางน้อยกว่าร้อยละ 25 ของระยะทางขบวนรถ จองตั๋วล่วงหน้าได้ 1 วัน
2. ผู้โดยสารที่จองตั๋วเดินทาง ตั้งแต่ร้อยละ 25 แต่ไม่ถึง 60 ของระยะทางขบวนรถ จองตั๋วล่วงหน้าได้ภายใน 30 วัน 
3. ผู้โดยสารที่จองตั๋วเดินทางตั้งแต่ร้อยละ 60 ของระยะทางขบวนรถขึ้นไป จองตั๋วล่วงหน้าได้ภายใน 90 วัน ซึ่งกำหนดวันข้างต้นให้รวมถึงการเปลี่ยนแปลงการเดินทางด้วย



หลังจากทางการรถไฟฯ ได้เผยแพร่หลักเกณฑ์นี้ ทำเอาชาวเน็ต งง เป็นแถบ ๆ และได้เข้ามาแสดงความคิดเห็นและแชร์โพสต์ออกไปเป็นจำนวนมาก โดยส่วนมากไม่ค่อยเข้าใจเรื่องการคำนวณ อยากให้อธิบายชัดเจน และง่ายขึ้น เพราะคนที่ใช้บริการรถไฟส่วนใหญ่ คือชาวบ้านธรรมดาเกินครึ่ง มาเจอ ร้อยละแบบนี้ จะสร้างความยุ่งยาก บางความคิดเห็นบอกอีกว่า จองว่ายากแล้ว คำนวณยากกว่า

ทั้งนี้ สามารถสอบถามข้อมูลการเดินทางเพิ่มเติมได้ที่ ศูนย์บริการลูกค้าสัมพันธ์ หมายเลขโทรศัพท์ 1690  ตลอด 24 ชั่วโมง หรือเฟซบุ๊ก แฟนเพจ ทีมพีอาร์การรถไฟแห่งประเทศไทย
ดูเพิ่มเติม 
ข่าวอื่นในหมวด
ONE Championship
ONE Championship : ซุปเปอร์เล็ก เกียรติหมู่ 9 นักกีฬายอดเยี่ยม ประจำปี 2567 ประเภทกติกามวยไทยและคิกบ็อกซิ่ง
 138
วันที่ 2 ม.ค. 2568
ONE Championship
ONE Championship : เคด รูโทโล นักกีฬายอดเยี่ยม ประเภทกติกา MMA และ ปล้ำจับล็อก
 88
วันที่ 2 ม.ค. 2568
ONE Championship
ONE Championship : นาบิล อานาน ติดอันดับท็อป 5 นักกีฬา ONE ดาวเด่น ปี 2567
 331
วันที่ 2 ม.ค. 2568
ช็อตเด็ดแม่ไม้มวยไทย 7 สี
พรชัยน้อย ม.รัตนบัณฑิต vs เฟอร์รารี่ จักรยานมวยไทย | ช็อตเด็ดแม่ไม้มวยไทย 7 สี
 236
วันที่ 2 ม.ค. 2568
Gallery
ข่าวที่เกี่ยวข้อง
ชาวเน็ตสงสัย จองตั๋วรถไฟออนไลน์ยากมาก
จองตั๋วรถไฟออนไลน์ตั๋วรถไฟ
     

เกี่ยวกับเรา · ติตต่อเรา · ร่วมงานกับเรา · เงื่อนไขและข้อตกลง · นโยบายคุ้มครองข้อมูลส่วนบุคคล · นโยบายคุ้มครองข้อมูลส่วนบุคคล (ออนไลน์) · นโยบายคุกกี้ · รับเรื่องร้องเรียน

Copyright © 2025 Bangkok Broadcasting & T.V. Co.,Ltd. All rights reserved

Ch7.com ใช้คุกกี้เพื่อที่จะได้นำข้อมูลไปวิเคราะห์เพื่อปรับปรุงเนื้อหา และเว็บไซต์ให้ตรงกับใจคุณมากขึ้น คุณสามารถศึกษา รายละเอียดการใช้คุกกี้ได้ที่ นโยบายการใช้คุกกี้

ยอมรับ
 
 
 ----- 
 Source link : https://www.ch7.com/sports/686314 
 ----- 
