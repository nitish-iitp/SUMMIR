मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
Champions Trophy
IND vs AUS
BGT
Vinod Kambli
Report
ICC
MS Dhoni
Hindi News ›   Live ›   Cricket ›   Cricket News ›   IND Vs USA Highlights : ICC T20 World Cup USA Vs India Cricket Live Scorecard And Result News In Hindi
IND vs USA Highlights : अमेरिका को हराकर सुपर आठ में पहुंचा भारत, सूर्यकुमार यादव का नाबाद अर्धशतक
स्पोर्ट्स डेस्क, अमर उजाला, न्यूयॉर्क Published by: शोभित चतुर्वेदी Updated Wed, 12 Jun 2024 11:49 PM IST
खास बातें
IND vs USA T20 World Cup 2024 : रोहित शर्मा की अगुआई वाली भारतीय टीम ने लगातार तीसरा मैच जीतकर हैट्रिक लगाई और शान से सुपर आठ में स्थान पक्का किया। अमेरिका ने इस मैच में एक समय शिकंजा कस लिया था, लेकिन सूर्यकुमार यादव और शिवम दुबे ने शानदार साझेदारी कर टीम को जीत दिलाई।
भारत बनाम अमेरिका लाइव स्कोर - फोटो : BCCI
164
104
20
1
लाइव अपडेट
11:32 PM, 12-JUN-2024
IND vs USA Live : सुपर आठ में पहुंचा भारत
भारतीय टीम ने शुरुआती झटकों से उबरते हुए सूर्यकुमार यादव और शिवम दुबे की दमदार साझेदारी से अमेरिका को टी20 विश्व कप के ग्रुप-ए मुकाबले में सात विकेट से हराकर सुपर आठ चरण के लिए क्वालिफाई कर लिया है। अमेरिका ने पहले बल्लेबाजी करते हुए 20 ओवर में आठ विकेट पर 110 रन बनाए। जवाब में सौरभ नेत्रवलकर ने भारत को शुरुआत में ही दो झटके दिए, लेकिन सूर्यकुमार यादव ने शानदार अर्धशतक लगाकर टीम को मुश्किल से उबारा और उनका दूसरे छोर पर शिवम दुबे ने बखूबी साथ निभाया। इन दोनों बल्लेबाजों के दमदार प्रदर्शन ने भारत ने 18.2 ओवर में तीन विकेट पर 111 रन बनाकर जीत दर्ज की। भारत की इस टूर्नामेंट में यह लगातार तीसरी जीत है और उसने छह अंक लेकर सुपर आठ में जगह पक्की कर ली है।

इससे पहले, भारत ने टॉस जीतकर अमेरिका को बल्लेबाजी का न्योता दिया लेकिन तेज गेंदबाज अर्शदीप सिंह ने पहले ही ओवर में अमेरिका को दोहरा झटका दिया जिससे टीम अंत तक नहीं उबर सकी। अमेरिका की ओर से नीतीश कुमार ने सर्वाधिक 27 रन बनाए। लक्ष्य का पीछा करने उतरी भारत की शुरुआत भी अच्छी नहीं रही और टीम ने विराट कोहली के रूप में पहला विकेट गंवाया। कोहली खाता खोले बिना आउट हुए। इसके बाद सौरभ ने भारतीय कप्तान रोहित शर्मा को भी पवेलियन की राह दिखाई। एक समय टीम मुश्किल में दिख रही थी, लेकिन सूर्यकुमार और शिवम ने भारत को संभाला और जीत दिलाई। सूर्यकुमार यादव 49 गेंदों पर दो चौकों और दो छक्कों की मदद से नाबाद 50 रन और शिवम दुबे 35 गेंदों पर एक चौका और एक छक्का की मदद से 31 रन बनाकर नाबाद रहे। 
11:24 PM, 12-JUN-2024
IND vs USA Live : सूर्यकुमार-शिवम की शानदार साझेदारी
सूर्यकुमार यादव और शिवम दुबे ने चौथे विकेट के लिए शानदार साझेदारी की है। दोनों बल्लेबाजों ने अमेरिका के गेंदबाजों पर दबाव बनाया और लगातार बड़े शॉट खेले। इस बीच, लगातार तीसरी बार ओवर समय पर शुरू नहीं होने के कारण अमेरिकी टीम पर पांच रनों की पेनाल्टी भी लगाई गई। भारत ने 100 रनों का आंकड़ा पार कर लिया है और उसे अब जीत के लिए 18 गेंदों पर नौ रन बनाने हैं। 
11:14 PM, 12-JUN-2024
IND vs USA Live : सूर्यकुमार-शिवम ने भारत को संभाला
लगातार झटकों के बाद सूर्यकुमार यादव और शिवम दुबे ने भारत को संभाला। भारत ने 15 ओवर की समाप्ति के बाद तीन विकेट पर 76 रन बनाए हैं और उसे जीत के लिए अब 30 गेंदों पर 35 रन बनाने हैं, जबकि उसके सात विकेट शेष हैं। सूर्यकुमार 29 रन और शिवम 23 रन बनाकर खेल रहे हैं। 
10:55 PM, 12-JUN-2024
IND vs USA Live : भारत के 50 रन पूरे
भारतीय टीम ने खराब शुरुआत के बाद 11 ओवर की समाप्ति पर 50 रन का स्कोर बना लिया है। अमेरिका ने भारतीय टीम को शुरुआती झटके दिए जिससे भारत की बल्लेबाजी धीमी पड़ गई है। फिलहाल क्रीज पर सूर्यकुमार यादव 21 रन और शिवम दुबे नौ रन बनाकर खेल रह हैं। 
10:36 PM, 12-JUN-2024
IND vs USA Live : ऋषभ पंत आउट हुए
अली खान ने विकेटकीपर बल्लेबाज ऋषभ पंत को आउट कर भारत को तीसरा झटका दिया। पंत अच्छी लय में दिख रहे थे और सूर्यकुमार यादव के साथ मिलकर पारी को संभाले हुए थे, लेकिन अली खान ने पंत को ज्यादा देर टिकने नहीं दिया और बोल्ड कर टीम को तीसरी सफलता दिलाई। पंत 20 गेंदों पर 18 रन बनाकर आउट हुए। 
10:29 PM, 12-JUN-2024
IND vs USA Live : भारत की पारी संभली
सौरभ नेत्रावल्कर द्वारा शुरुआती झटके लगने के बाद ऋषभ पंत और सूर्युकमार यादव ने भारत को संभाला। इन दोनों बल्लेबाजों ने सधी हुई बल्लेबाजी की जिससे भारत ने पावरप्ले की समाप्ति के बाद दो विकेट पर 33 रन बना लिए हैं। 
10:07 PM, 12-JUN-2024
IND vs USA Live : कप्तान रोहित शर्मा आउट हुए
सौरभ नेत्रावल्कर ने भारतीय कप्तान रोहित शर्मा को आउट कर भारत को दूसरा झटका दिया। रोहित छह गेंदों पर तीन रन बनाकर आउट हुए। कम स्कोर का पीछा करते हुए भारत की शुरुआत अच्छी नहीं रही है और टीम ने महज 10 रन के अंदर दो विकेट गंवा दिए हैं। 
09:56 PM, 12-JUN-2024
IND vs USA Live : कोहली खाता खोले बिना आउट
सौरभ नेत्रावल्कर ने पहले ही ओवर में विराट कोहली को आउट कर भारत को पहला झटका दिया। कोहली अपनी पहली ही गेंद पर खाता खोले बिना आउट हुए। कोहली विकेट के पीछे गोउस को कैच थमा दिया। कोहली इस टूर्नामेंट में अब तक प्रभाव नहीं छोड़ सके हैं और लगातार तीसरे मैच में विफल रहे हैं। इससे पहले, पाकिस्तान के खिलाफ चार रन बनाकर आउट हुए थे, जबकि आयरलैंड के खिलाफ भी उनका बल्ला नहीं चला था।
09:42 PM, 12-JUN-2024
IND vs USA Live : अमेरिका ने दिया 111 रनों का लक्ष्य
अमेरिका ने पहले बल्लेबाजी करते हुए भारत के सामने जीत के लिए 111 रनों का लक्ष्य रखा। भारतीय कप्तान रोहित शर्मा ने टॉस जीतकर पहले गेंदबाजी का फैसला किया और तेज गेंदबाज अर्शदीप सिंह ने शानदार गेंदबाजी की जिससे अमेरिका के बल्लेबाजों पर दबाव रहा। अमेरिका की टीम 20 ओवर में आठ विकेट पर 110 रन ही बना सकी। भारत के लिए अर्शदीप ने चार विकेट लिए, जबकि हार्दिक पांड्या को दो विकेट और अक्षर पटेल को एक विकेट मिला।

पहले बल्लेबाजी करते हुए अमेरिका की शुरुआत अच्छी नहीं रही और टीम ने पहले ही ओवर में दो विकेट गंवाए। टीम इससे दबाव में आ गई और पावरप्ले में सिर्फ 18 रन ही बना सकी। हालांकि स्टीवन टेलर और नीतीश कुमार ने सधी हुई बल्लेबाजी की जिससे टीम का स्कोर 100 के पार पहुंच सका। अमेरिका के लिए नीतीश कुमार ने 23 गेंदों पर दो चौकों और एक छक्के की मदद से सर्वाधिक 27 रन और टेलर ने 30 गेंदों पर दो छक्कों के सहारे 24 रन बनाए। 
09:29 PM, 12-JUN-2024
IND vs USA Live : हरमीत सिंह पवेलियन लौटे
तेज गेंदबाज अर्शदीप सिंह ने हरमीत सिंह को आउट कर अमेरिका का सातवां विकेट गिराया। अर्शदीप का इस मैच का यह चौथा विकेट है। हरमीत 10 गेंदों पर 10 रन बनाकर आउट हुए। 
Load More
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
1901 के बाद 2024 सबसे गर्म साल: ठंड के दिन घटे, प्रचंड गर्मी के 41 दिन बढ़े; पढ़ें इससे जुड़े अहम तथ्य; Pilibhit Encounter: सामने आई अब तक की सबसे चौंकाने वाली जानकारी; आतंकी पन्नू के गांव का था मारा गया ये बदमाश; SC: उपासना स्थल कानून को लेकर ओवैसी की याचिका पर सुनवाई के लिए सुप्रीम कोर्ट तैयार, 17 फरवरी की तारीख तय की; Dhurandhar: आदित्य की 'धुरंधर' से लीक हुई तस्वीर, पगड़ी पहने नजर आए रणवीर सिंह, चेहरे पर दिखे खून के निशान; UP News: आवास के बाहर पत्नी संग टहल रहे थे भाजपा विधायक, बाइक सवारों ने कर दी फायरिंग, फैली दहशत; IND vs AUS: क्या भारतीय टीम में सब ठीक नहीं? रोहित के सिडनी टेस्ट में खेलने के सवाल पर गंभीर ने साधी चुप्पी;
Latest Cricket News News in Hindi
Champions Trophy: कराची स्टेडियम में पूरा नहीं हो सका नवीनीकरण का काम, टूर्नामेंट से पहले पीसीबी की बढ़ी चिंता; IND vs AUS: पैट कमिंस ने बताया, पांचवें टेस्ट में किस तरह करेंगे बुमराह का सामना; भारतीय गेंदबाज को जमकर सराहा; IND vs AUS: क्या भारतीय टीम में सब ठीक नहीं? रोहित के सिडनी टेस्ट में खेलने के सवाल पर गंभीर ने साधी चुप्पी; IND vs AUS: तेज गेंदबाज आकाश दीप सिडनी टेस्ट से बाहर, मुख्य कोच गौतम गंभीर ने की पुष्टि; वजह भी बताई; BGT: 'ड्रेसिंग रूम में जब तक ईमानदार लोग, भारतीय क्रिकेट सुरक्षित हाथों में'; अनबन की खबरों पर गंभीर की दो टूक; IND vs AUS: सिडनी टेस्ट के लिए ऑस्ट्रेलिया ने प्लेइंग-11 में किया बदलाव, मिचेल मार्श हुए बाहर; स्टार्क फिट;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
Pause
Unmute
Loaded: 1.21%
Remaining Time 
-10:55
Close Player
एप में पढ़ें
 
 
 ----- 
 Source link : https://www.amarujala.com/live/cricket/cricket-news/ind-vs-usa-t20-live-score-icc-t20-world-cup-india-vs-america-scorecard-and-result-news-in-hindi-2024-06-12 
 ----- 
