मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
IND vs AUS
WTC Final
Shivam Dube
SA vs PAK
Champions Trophy
BCCI
Dhanashree-Chahal
Rohit Sharma Hits Back
Hindi News ›   Cricket ›   Cricket News ›   IND Vs AUS 1st ODI Dream11 Prediction: India Vs Australia Playing XI, Captain And Vice-Captain News In Hindi
IND vs AUS Playing-11: श्रेयस-सूर्या की अग्निपरीक्षा, अश्विन और सुंदर में कौन खेलेगा? जानें संभावित प्लेइंग-11
स्पोर्ट्स डेस्क, अमर उजाला, मोहाली Published by: स्वप्निल शशांक Updated Fri, 22 Sep 2023 08:36 AM IST
सार
57143 Followers
क्रिकेट
India vs Australia 1st ODI Playing 11 Prediction: ईशान किशन ने एशिया कप में अपने रोल को बखूबी निभाया, लेकिन टीम इंडिया को विश्व कप में श्रेयस की जरूरत पड़ सकती है जो बीच के ओवरों में स्पिन गेंदबाजों को खेलने में माहिर हैं। सूर्या टी20 अंतरराष्ट्रीय मैचों में अलग तरह के खिलाड़ी हैं, लेकिन उन्हें शायद अब तक वनडे में अपने रोल का सही आभास नहीं हो पाया है या वह इस फॉर्मेट को बखूबी समझ नहीं पा रहे हैं।
भारत बनाम ऑस्ट्रेलिया पहला वनडे - फोटो : अमर उजाला
70
26
5
1
विस्तार
Follow Us
वनडे विश्व कप से ठीक पहले भारत और ऑस्ट्रेलिया के बीच तीन मैचों की वनडे सीरीज का आगाज शुक्रवार से होने जा रहा है। क्रिकेट के महाकुंभ से पहले दोनों टीमों के पास अपनी तैयारी पूरी करने का आखिरी मौका होगा। इसी सीरीज से दोनों टीमें अपने-अपने टीम कॉम्बिनेशन को अंतिम रूप देने की कोशिश करेगी। साथ ही उन खिलाड़ियों को आजमाने का मौका होगा जो अब तक अपनी उपयोगिता साबित नहीं कर पाए हैं। भारत और ऑस्ट्रेलिया के बीच पहला वनडे मोहाली स्टेडियम में खेला जाएगा। इसकी शुरुआत दोपहर डेढ़ बजे होगी, जबकि टॉस उससे आधे घंटे पहले यानी एक बजे होगा।
Trending Videos
यह वीडियो/विज्ञापन हटाएं
श्रेयस और सूर्यकुमार की अग्निपरीक्षा
ऑस्ट्रेलिया सीरीज से श्रेयस अय्यर की मैच फिटनेस की अंतिम परीक्षा होगी, जबकि सूर्यकुमार यादव वनडे में अपने खराब फॉर्म को बेहतर करने की कोशिश करेंगे। दोनों विश्व कप टीम में शामिल हैं और यही सीरीज खुद को साबित करने के लिए अंतिम मौका है। सूर्या को हेड कोच राहुल द्रविड़ का समर्थन प्राप्त है, जिन्होंने कहा है कि वह शुरुआती दोनों वनडे में भारतीय मध्यक्रम की जिम्मेदारी संभालेंगे। कप्तान रोहित शर्मा और विराट कोहली को पहले दो मैचों में आराम दिया गया है। इसके अलावा मुख्य स्पिनर कुलदीप यादव और ऑलराउंडर हार्दिक पांड्या को भी आराम दिया गया है। ऐसे में मुख्य कोच राहुल द्रविड़ के पास अपनी बेंच स्ट्रेंथ का आकलन करने का यह अंतिम मौका होगा।
श्रेयस की मैच फिटनेस पर सबकी नजरें रहेंगी
मुंबई के ये दोनों बल्लेबाज (श्रेयस और सूर्यकुमार) एक-दूसरे से काफी अलग हैं और अपने जीवन के सबसे महत्वपूर्ण टूर्नामेंट का हिस्सा बनने के लिए अपनी छोटी-छोटी लड़ाइयां लड़ रहे हैं। 28 वर्षीय अय्यर ने स्ट्रेस फ्रैक्चर सर्जरी के कारण पिछले छह महीनों में ज्यादा क्रिकेट नहीं खेला है। पाकिस्तान के खिलाफ एशिया कप मैच से ठीक पहले पीठ में जकड़न ने उनकी फिटनेस पर सवाल खड़े कर दिए थे। श्रेयस एशिया कप में सिर्फ दो मैच खेले और वह भी पाकिस्तान और नेपाल के खिलाफ। भारतीय टीम के मुख्य चयनकर्ता अजीत अगरकर ने कहा है कि श्रेयस तीनों मैच में खेलने के लिए तैयार हैं, लेकिन अगले पांच दिनों में तीन मैचों के दौरान उनका शरीर 100 ओवर तक क्रीज पर टिकने की क्षमता रखता है या नहीं, इस पर सबकी निगाहें लगी होंगी।
सूर्यकुमार के लिए वनडे फॉर्म हासिल करना चुनौती
भारत बनाम ऑस्ट्रेलिया पहला वनडे - फोटो : अमर उजाला
ईशान किशन ने एशिया कप में अपने रोल को बखूबी निभाया, लेकिन टीम इंडिया को विश्व कप में श्रेयस की जरूरत पड़ सकती है जो बीच के ओवरों में स्पिन गेंदबाजों को खेलने में माहिर हैं। सूर्या टी20 अंतरराष्ट्रीय मैचों में अलग तरह के खिलाड़ी हैं, लेकिन उन्हें शायद अब तक वनडे में अपने रोल का सही आभास नहीं हो पाया है या वह इस फॉर्मेट को बखूबी समझ नहीं पा रहे हैं। आज के दौर में किसी भी खिलाड़ी के लिए खुद को साबित करने के लिए 27 वनडे काफी हैं, मगर इस फॉर्मेट में सूर्या का 25 से कम का औसत न तो उनकी प्रतिभा और न ही उनकी क्षमताओं को दर्शाता है।
सूर्या विश्व कप के दौरान प्लेइंग-11 में जगह नहीं बना पाएंगे, लेकिन वह चाहते हैं कि टीम प्रबंधन आश्वस्त रहे कि उन्होंने गलत फैसला नहीं किया। तिलक वर्मा भारतीय टीम में चयन को लेकर दरवाजा खटखटा रहे हैं और 33 साल के सूर्यकुमार के लिए कुछ और खराब प्रदर्शन उन्हें वनडे से बाहर का रास्ता दिखा सकते हैं। 
अश्विन या सुंदर किसे मिलेगा मौका?
बाएं हाथ के स्पिनर अक्षर पटेल को लगी चोट के कारण 37 साल के रविचंद्रन अश्विन को ऑस्ट्रेलिया के खिलाफ सीरीज के लिए टीम में शामिल किया गया। ऐसा माना जा रहा है कि चयनकर्ताओं का उनको बुलाने से उनका तीसरा विश्व कप खेलने का रास्ता साफ हो गया है और अगर अक्षर समय पर नहीं उबरते हैं तो अश्विन अपना आखिरी और कुल मिलाकर तीसरा वनडे विश्व कप खेल सकते हैं। दो हफ्ते पहले तक अश्विन भारतीय टीम प्रबंधन के रडार पर भी नहीं थे और अब इस अनुभवी स्पिनर और उनके युवा साथी वॉशिंगटन सुंदर के बीच टीम में जगह बनाने के लिए मौके की तलाश है।
अगर चर्चाओं पर गौर किया जाए तो अश्विन भले ही आगामी मैचों में अच्छा प्रदर्शन नहीं कर पाएं, लेकिन विश्व कप के लिए संभावितों के मामले में वह वॉशिंगटन से काफी आगे हैं। डेविड वॉर्नर के खिलाफ अश्विन की टक्कर फैंस को पसंद आ सकती है। कुलदीप यादव और हार्दिक पांड्या की गैरमौजूदगी अश्विन और वॉशिंगटन दोनों को यह दिखाने का मौका देगी कि वे टीम को क्या दे सकते हैं। वॉशिंगटन सुंदर एशियाई खेलों की टीम में भी शामिल हैं। विश्व कप के दौरान वह एशियाई खेलों में व्यस्त रहेंगे। ऐसे में अक्षर के फिट न होने पर अश्विन का चयन हो सकता है।
अक्षर फिट हुए तो नहीं होगा कोई बदलाव
हालांकि, अगर अक्षर फिट हो जाते हैं तो इस बात की पूरी संभावना है कि अगर अश्विन शानदार प्रदर्शन भी करते हैं तो टीम प्रबंधन अक्षर के साथ जाएगा। अक्षर को फिटनेस के आधार पर ऑस्ट्रेलिया के खिलाफ तीसरे वनडे की टीम में शामिल किया गया है, जिसमें रोहित-विराट समेत सभी दिग्गजों की वापसी होगी।

आमतौर पर एक छोटे से टीयर को ठीक होने में दो सप्ताह लगते हैं और एक स्पिनर के लिए यह गंभीर चोट नहीं है जैसा कि तेज गेंदबाजों के लिए होता है, जहां उन्हें पूरी लय हासिल करने में अधिक समय लगता है। इसलिए भारत को उम्मीद है कि अक्षर विश्व कप शुरू होने से पहले फिट हो जाएंगे। शीर्ष क्रम में रोहित के नहीं होने के कारण ईशान किशन शुभमन गिल के साथ पारी का आगाज कर सकते हैं, जबकि कोहली की जगह तीसरे नंबर पर श्रेयस बैटिंग के लिए आ सकते हैं।
टीम कॉम्बिनेशन
भारत बनाम ऑस्ट्रेलिया - फोटो : अमर उजाला
एशियाई खेलों के लिए क्वालिफाई कर चुके भारत के कप्तान ऋतुराज गायकवाड़ को कवर के तौर पर टीम में शामिल किया गया है और उन्हें दूसरे मैच के बाद रिलीज किया जा सकता है क्योंकि वह 28 सितंबर को हांगझोऊ जाने वाली भारतीय टी20 टीम के साथ जुड़ेंगे। चौथे नंबर पर सूर्यकुमार, पांचवें नंबर पर कप्तान केएल राहुल बल्लेबाजी के लिए आ सकते हैं। छठे नंबर पर जडेजा, सातवें पर अश्विन और आठवें नंबर पर वॉशिंगटन सुंदर को खेलने का मौका मिल सकता है।

सुंदर की जगह एक अतिरिक्त बल्लेबाज के रूप में तिलक या ऋतुराज में से भी कोई खेल सकता है। सुंदर को फ्लोटर के तौर पर भी इस्तेमाल किया जा सकता है। भारत ने अपने किसी भी तेज गेंदबाज को आराम नहीं दिया है, लेकिन जसप्रीत बुमराह और मोहम्मद सिराज तीन में से दो मैचों में खेल सकते हैं क्योंकि पांच दिन में 50 ओवर के तीन मैच निर्धारित किए गए हैं और इस दौरान भारतीय खिलाड़ियों को यात्रा भी करनी होगी। दो तेज गेंदबाजों का वर्कलोड मैनेज करना आसान नहीं होगा और वह भी स्ट्राइक गेंदबाजों का।

मोहाली में भारत ने ऑस्ट्रेलिया के खिलाफ अपने पिछले चारों वनडे गंवाए हैं। पिछली बार भारत ने इस मैदान पर ऑस्ट्रेलिया से वनडे में 1996 में जीत हासिल की थी। उसके बाद ऑस्ट्रेलिया ने भारत को 2006, 2009, 2013 और 2019 में खेले गए वनडे मैचों में हराया।
ऑस्ट्रेलियाई टीम काफी मजबूत, चोट से हैं परेशान
दक्षिण अफ्रीका से वनडे सीरीज में 2-3 से हारने के बावजूद ऑस्ट्रेलिया के लिए सीरीज अच्छी रही। कप्तान पैट कमिंस की चोट उन्हें परेशान कर रही है। वहीं, मिचेल स्टार्क और ग्लेन मैक्सवेल चोटिल होने की वजह से पहले वनडे में ऑस्ट्रेलियाई टीम का हिस्सा नहीं होंगे। कंगारुओं ने इस साल मार्च में भारत के खिलाफ पिछली वनडे सीरीज जीती थी। उपमहाद्वीप में नियमित तौर पर 50 ओवर के मैचों में ऑस्ट्रेलिया का प्रदर्शन शानदार रहा है।

विश्व कप के लिए भारत के खिलाफ सीरीज कंगारुओं के लिहाज से इससे बेहतर तैयारी नहीं हो सकती थी। भारत और ऑस्ट्रेलियाई टीम विश्व कप में आठ अक्तूबर को एकदूसरे से भिड़ेंगी। यह दोनों का पहला मैच भी होगा। ट्रेविस हेड की चोट से मार्नस लाबुशेन को मौका मिला जिसे उन्होंने दोनों हाथों से भुनाया, लेकिन यह ऑस्ट्रेलिया का गेंदबाजी आक्रमण होगा जिसकी उपमहाद्वीप की तीन सपाट पिचों पर परीक्षा होगी।


दोनों टीमों की संभावित प्लेइंग-11
भारत: शुभमन गिल, ईशान किशन, सूर्यकुमार यादव, श्रेयस अय्यर, केएल राहुल (कप्तान, विकेटकीपर), तिलक वर्मा/वॉशिंगटन सुंदर, रवींद्र जडेजा, शार्दुल ठाकुर, रविचंद्रन अश्विन, जसप्रीत बुमराह, मोहम्मद सिराज।

ऑस्ट्रेलिया: डेविड वॉर्नर, मिचेल मार्श, स्टीव स्मिथ, मार्नस लाबुशेन, कैमरन ग्रीन, एलेक्स कैरी (विकेटकीपर), मार्कस स्टोइनिस, शॉन एबॉट, पैट कमिंस (कप्तान), जोश हेजलवुड, एडम जैम्पा।
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
WTC Final: विश्व टेस्ट चैंपियनशिप फाइनल की दौड़ से बाहर हुआ भारत, ऑस्ट्रेलिया-द. अफ्रीका के बीच खिताबी मुकाबला; Taiwan: ताइवान की सीमा में फिर घुसे चीनी विमान और पोत, जिनपिंग ने नए साल पर ही दी थी धमकी; Health Ministry: चीन में ह्यूमन मेटान्यूमोवायरस से स्वास्थ्य मंत्रालय सतर्क, WHO से अपडेट साझा करने का अनुरोध; Delhi Assembly Elections : आप की घेराबंदी में जुटी भाजपा और कांग्रेस, दिग्गजों को उतारा; IND vs AUS: बुमराह की चोट कितनी घातक? दूसरी पारी में गेंदबाजी नहीं की, चैंपियंस ट्रॉफी में खेलने पर लटकी तलवार; Army Truck Accident: पवन यादव की दोपहर में पिता से हुई थी आखिरी बार बात, कहे थे ये शब्द; इसलिए जल्दी काटी कॉल;
Latest Cricket News News in Hindi
IND vs AUS: लगातार दूसरी सीरीज हारा भारत, ऑस्ट्रेलिया ने सिडनी टेस्ट छह विकेट से जीता, BGT 3-1 से अपने नाम की; WTC Final: विश्व टेस्ट चैंपियनशिप फाइनल की दौड़ से बाहर हुआ भारत, ऑस्ट्रेलिया-द. अफ्रीका के बीच खिताबी मुकाबला; IND vs AUS: ऑस्ट्रेलिया ने 10 साल बाद जीती बॉर्डर गावस्कर ट्रॉफी सीरीज, सिडनी में भारत को छह विकेट से हराया; IND vs AUS: क्या कोहली इंग्लैंड दौरे के लिए चुने जाएंगे या खेल लिया आखिरी टेस्ट? ऑस्ट्रेलिया में दिखा फ्लॉप शो; IND vs AUS: बुमराह की चोट कितनी घातक? दूसरी पारी में गेंदबाजी नहीं की, चैंपियंस ट्रॉफी में खेलने पर लटकी तलवार; तूफानी पारी खेलकर ऋषभ पंत ने पूरे किए 5000 अंतरराष्ट्रीय रन;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/cricket/cricket-news/india-vs-australia-1st-odi-2023-playing-xi-dream11-prediction-captain-vice-captain-player-list-news-in-hindi-2023-09-21 
 ----- 
