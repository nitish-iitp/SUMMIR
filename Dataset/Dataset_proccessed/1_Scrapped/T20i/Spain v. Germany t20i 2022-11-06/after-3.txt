मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
IND vs AUS
Champions Trophy
VIDEO
WTC Final
Hindi News ›   Live ›   Cricket ›   Cricket News ›   IND Vs ZIM T20 Live Score: T20 World Cup India Vs Zimbabwe Scorecard And Result News Updates In Hindi
IND vs ZIM T20: भारत ने जिम्बाब्वे को 71 रन से हराया, सेमीफाइनल में इंग्लैंड से मुकाबला
स्पोर्ट्स डेस्क, अमर उजाला, मेलबर्न Published by: रोहित राज Updated Sun, 06 Nov 2022 05:49 PM IST
खास बातें
India vs Zimbabwe T20 World Cup: टी20 वर्ल्ड कप का 42वां मुकाबला भारत और जिम्बाब्वे के बीच मेलबर्न में खेला गया। यह सुपर-12 राउंड का आखिरी मैच था। भारतीय टीम पहले ही सेमीफाइनल में पहुंच चुकी थी। भारतीय कप्तान रोहित शर्मा ने टॉस जीतकर पहले बल्लेबाजी का फैसला किया और भारत ने जिम्बाब्वे के सामने 187 रन का लक्ष्य रखा था। जवाब में जिम्बाब्वे की टीम 17.2 ओवर में 115 रन पर सिमट गई।
भारतीय टीम - फोटो : सोशल मीडिया
3
2
लाइव अपडेट
04:51 PM, 06-NOV-2022
भारत ने मेलबर्न में जिम्बाब्वे को 71 रन से हराया
भारत ने सुपर-12 राउंड के अपने आखिरी ग्रुप मैच में मेलबर्न क्रिकेट ग्राउंड में जिम्बाब्वे को 71 रन से हरा दिया है। टीम इंडिया पहले ही सेमीफाइनल के लिए क्वालिफाई कर चुकी है और इस जीत का मतलब है कि टीम ने ग्रुप-दो में शीर्ष पर रहकर सेमीफाइनल के लिए जगह बनाई।

भारत ने ग्रुप दो में अपने पांच में से चार मुकाबले जीते और टीम आठ अंक के साथ शीर्ष पर रही। वहीं, इस ग्रुप से क्वालिफाई करने वाली दूसरे टीम पाकिस्तान रही। उसके छह अंक हैं। अब पहले सेमीफाइनल में न्यूजीलैंड का सामना बुधवार को पाकिस्तान से सिडनी में है। वहीं, टीम इंडिया दूसरे सेमीफाइनल में गुरुवार को इंग्लैंड से एडिलेड ओवल में भिड़ेगी।

ग्रुप वन में न्यूजीलैंड ने पहले स्थान और इंग्लैंड ने दूसरे स्थान पर रहकर सेमीफाइनल के लिए क्वालिफाई किया था। सेमीफाइनल में ग्रुप वन में पहले स्थान पर रहने वाली टीम का ग्रुप दो में दूसरे स्थान पर रहने वाली टीम से और ग्रुप दो में पहले स्थान पर रहने वाली टीम का ग्रुप वन में दूसरे स्थान पर रहने वाली टीम से सामना होता है।

टॉस जीतकर पहले बल्लेबाजी करते हुए टीम इंडिया ने 20 ओवर में पांच विकेट गंवाकर 186 रन बनाए। केएल राहुल ने शुरुआत में और सूर्यकुमार यादव ने आखिर में बेहतरीन पारी खेली। दोनों ने अर्धशतक जमाया। राहुल ने 35 गेंदों में 51 रन बनाए।

वहीं, सूर्यकुमार ने 25 गेंदों में 61 रन की नाबाद पारी खेली। उन्होंने मैच के अंत में कई अविश्वसनीय शॉट्स लगाए। अपनी पारी में सूर्यकुमार ने छह चौके और चार छक्के लगाए। जवाब में जिम्बाब्वे की टीम 17.2 ओवर में 115 रन पर सिमट गई। रेयान बर्ल ने सबसे ज्यादा 35 रन बनाए।

वहीं, सिकंदर रजा ने 34 रन की पारी खेली। भारत की ओर से रविचंद्रन अश्विन ने सबसे ज्यादा तीन विकेट लिए। वहीं, मोहम्मद शमी और हार्दिक पांड्या को दो-दो विकेट मिले। भुवनेश्वर कुमार, अर्शदीप सिंह और अक्षर पटेल को एक-एक विकेट मिला। सूर्यकुमार को उनकी शानदार पारी के लिए प्लेयर ऑफ द मैच अवॉर्ड दिया गया।
04:43 PM, 06-NOV-2022
IND vs ZIM Live: जिम्बाब्वे के आठ विकेट गिरे
16 ओवर के बाद जिम्बाब्वे ने आठ विकेट गंवाकर 106 रन बना लिए हैं। फिलहाल सिकंदर रजा 31 रन और तेंदई चतारा क्रीज पर हैं। 16वें ओवर में रविचंद्रन अश्विन ने जिम्बाब्वे को दो-दो झटके दिए। उन्होंने ओवर की पहली गेंद पर वेलिंगटन मसाकाद्जा को रोहित के हाथों कैच कराया। वह एक रन बना सके। इसके बाद पांचवीं गेंद पर एनगरवा को बोल्ड किया। एनरगवा भी एक रन बना सके। 
04:34 PM, 06-NOV-2022
IND vs ZIM Live: जिम्बाब्वे को छठा झटका
जिम्बाब्वे को 14वें ओवर में छठा झटका लगा। रविचंद्रन अश्विन ने रेयान बर्ल को क्लीन बोल्ड किया। बर्ल 22 गेंदों में 35 रन बनाकर आउट हुए। अपनी पारी में उन्होंने पांच चौके और एक छक्का लगाया। बर्ल और सिकंदर रजा के बीच छठे विकेट के लिए 60 रन की साझेदारी हुई। फिलहाल सिकंदर रजा और वेलिंगटन मसाकाद्ज क्रीज पर हैं। 14 ओवर के बाद जिम्बाब्वे का स्कोर छह विकेट पर 96 रन है।
04:16 PM, 06-NOV-2022
IND vs ZIM Live: मजबूत स्थिति में भारत
10 ओवर के बाद जिम्बाब्वे ने पांच विकेट पर 59 रन बना लिए हैं। फिलहाल सिकंदर रजा सात गेंदों में नौ रन और रेयान बर्ल 10 गेंदों में 14 रन बनाकर बल्लेबाजी कर रहे हैं। इससे पहले वेस्ले मधेवेयरे और रेजिस चकाबवा खाता भी नहीं खोल सके। मधेवेयरे को भुवनेश्वर और चकाबवा को अर्शदीप सिंह ने पवेलियन भेजा। कप्तान क्रेग इरविन 15 गेंदों में 13 रन बनाकर हार्दिक पांड्या की गेंद पर आउट हुए। वहीं, शॉन विलियम्स 18 गेंदों में 11 रन और टोनी मुन्योंगा पांच रन बनाकर आउट हुए। इन दोनों को मोहम्मद शमी ने आउट किया। 
04:05 PM, 06-NOV-2022
IND vs ZIM Live: जिम्बाब्वे को पांचवां झटका
आठवें ओवर में 36 के स्कोर पर जिम्बाब्वे की टीम को पांचवां झटका लगा। मोहम्मद शमी ने टोनी मुन्योंगा को एल्बीडब्ल्यू आउट किया। टोनी चार गेंदों में पांच रन बना सके। आठ ओवर के बाद जिम्बाब्वे का स्कोर पांच विकेट पर 39 रन है। फिलहाल सिकंदर रजा और रेयान बर्ल क्रीज पर हैं।
03:58 PM, 06-NOV-2022
IND vs ZIM Live: जिम्बाब्वे को चौथा झटका
जिम्बाब्वे को सातवें ओवर में 31 रन के स्कोर पर चौथा झटका लगा। हार्दिक पांड्या ने कप्तान क्रेग इरविन को अपनी ही गेंद पर कैच आउट किया। इरविन 15 गेंदों में 13 रन बना सके। फिलहाल सिकंदर रजा और टोनी मुन्योंगा क्रीज पर हैं। सात ओवर के बाद जिम्बाब्वे का स्कोर चार विकेट पर 32 रन है।
03:52 PM, 06-NOV-2022
IND vs ZIM Live: जिम्बाब्वे को तीसरा झटका
छठे ओवर की आखिरी गेंद पर जिम्बाब्वे को तीसरा झटका लगा। मोहम्मद शमी ने शॉन विलियम्स को भुवनेश्वर कुमार के हाथों कैच कराया। विलियम्स 18 गेंदों में 11 रन बनाकर आउट हुए। छह ओवर के बाद जिम्बाब्वे का स्कोर तीन विकेट पर 28 रन है। फिलहाल कप्तान क्रेग इरविन और सिकंदर रजा क्रीज पर हैं। 
03:42 PM, 06-NOV-2022
IND vs ZIM Live: जिम्बाब्वे की खराब शुरुआत
187 रन की पाछी करते हुए जिम्बाब्वे की टीम ने खराब शुरुआत की है। चार ओवर के बाद जिम्बाब्वे का स्कोर दो विकेट पर 13 रन है। कप्तान क्रैग इरविन और सीन विलियम्स क्रीज पर हैं। दोनों बल्लेबाजों पर बड़ी साझेदारी करने और तेजी से रन बनाने का दबाव है, लेकिन भारतीय गेंदबाज शानदार लय में दिख रहे हैं और जिम्बाब्वे के लिए रन बनाना मुश्किल हो रहा है। 
03:32 PM, 06-NOV-2022
IND vs ZIM Live: जिम्बाब्वे का दूसरा विकेट गिरा
अर्शदीप सिंह ने जिम्बाब्वे की टीम को दूसरा झटका दिया है। मधेवेरे के बाद रेजिस चकाभवा भी खाता खोले बिना पवेलियन लौट चुके हैं। अर्शदीप सिंह ने उन्हें क्लीन बोल्ड आउट किया। मधेवेरे जहां पहली गेंद पर ही आउट हो गए। वहीं, रेजिस चकाभवा ने छह गेंदों का सामना किया, लेकिन अपना खाता नहीं खोल सके। दो ओवर के बाद जिम्बाब्वे का स्कोर दो विकेट के नुकसान पर तीन रन है।
03:23 PM, 06-NOV-2022
IND vs ZIM Live: जिम्बाब्वे का पहला विकेट गिरा
187 रन के लक्ष्य का पीछा करते हुए जिम्बाब्वे का पहला विकेट पारी की पहली गेंद पर ही गिर गया है। मधेवेरे ने भुवनेश्वर की गेंद को कवर की दिशा में खेलने का प्रयास किया, लेकिन गेंद सीधे शार्ट कवर में खड़ें विराट कोहली के पास चली गई। कोहली ने शानदार कैच पकड़ा और भारतीय टीम को पहली सफलता दिला दी। इसके बाद भुवनेश्वर ने रेजिस चकाभवा को भी विकेट के सामने फंसाया। अंपायर ने आउट नहीं दिया को भारत ने अंपायर के फैसले को चुनौती दी। हालांकि, रिव्यू में दिखा कि गेंद स्टंप्स के ऊपर से जा रही थी। इस तरह भारतीय टीम ने पहला रिव्यू गंवा दिया। एक ओवर का खेल पूरा होने के बाद जिम्बाब्वे की टीम एक विकेट खो चुकी है, जबकि कोई रन नहीं बना है।
Load More
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
48 घंटे में ही साफ हो गई हवा!: दिल्ली-NCR में ग्रैप-3 की पाबंदियां खत्म, प्रदूषण बढ़ने पर लगी थी पाबंदियां; बच्चों के सोशल मीडिया चलाने पर दुनिया में क्या नियम?: कहां इस्तेमाल पर रोक, कहां अभिभावक की इजाजत जरूरी, जानें; अभी और पड़ेगी कड़ाके की सर्दी: नया पश्चिमी विक्षोभ हुआ सक्रिय, दिल्ली में कल बरसेंगे बदरा; कोहरे का यलो अलर्ट; Raghav Tiwari: पहले मारा चाकू फिर लोहे के रॉड से किया हमला, क्राइम पेट्रोल के इस एक्टर पर हुआ अटैक; Temple Under Land : अब बिहार में भी जमीन के अंदर शिवलिंग के साथ मिली मंदिर जैसी आकृति; क्या था वहां पहले?; Namo Bharat Train: नमो भारत ट्रेन में सफर करते समय मिलेंगी ये शानदार सुविधाएं, जानें क्या-क्या है इसमें खास?;
Latest Cricket News News in Hindi
ऑस्ट्रेलिया के खिलाफ क्यों हारा भारत? यहां जानिए शिकस्त के पांच कारण; IND vs AUS: 'ये बहुत बुरा होगा', कोहली खेल चुके करियर का आखिरी टेस्ट? कमिंस के बयान से अटकलों का बाजार गर्म; मुख्य कोच गंभीर के नेतृत्व वाले कोचिंग स्टाफ पर भड़के सुनील गावस्कर; IND vs AUS: हार के बाद विराट कोहली पर भड़के इरफान पठान, टीम में बने रहने पर उठाए सवाल; जमकर निकाली भड़ास; Champions Trophy: दिव्यांग चैंपियंस ट्रॉफी के लिए भारतीय टीम की घोषणा, विक्रांत रविंद्र केनी को मिली कप्तानी; IND vs AUS: गावस्कर ने भारतीय खिलाड़ियों को रणजी ट्रॉफी में खेलने की दी सलाह, गंभीर के लिए कही ये बात;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/live/cricket/cricket-news/ind-vs-zim-live-cricket-score-t20-world-cup-2022-super-12-india-vs-zimbabwe-t20i-match-at-melbourne 
 ----- 
