मेरा शहर

होम
 
खेल
 
हॉकी
 
टेनिस
 
फुटबॉल
 
अन्य खेल
 
स्थानीय खेल
 
Lionel Messi-Biden
नित्या श्री सुमति सिवन की कहानी
Tennis
Khel Ratna Awards
Sports Awards
Jagbir Singh Hospitalised
Vantika Agrawal
PM Modi
National Sports Award
D Gukesh
Hindi News ›   Sports ›   Hockey ›   Asian Games 2023: Indian Hockey Team Register Biggest Ever Victory Over Pakistan By 10-2; Harmanpreet Singh
IND vs PAK: हॉकी में भारत की पाकिस्तान पर 66 साल में सबसे बड़ी जीत, पिछले 25 मैचों में PAK को 17वीं बार हराया
स्पोर्ट्स डेस्क, अमर उजाला, हांगझोऊ Published by: स्वप्निल शशांक Updated Sat, 30 Sep 2023 11:42 PM IST
सार
26747 Followers
खेल
2013 से लेकर अब तक भारत और पाकिस्तान के बीच 25 मैच खेले गए हैं। टीम इंडिया ने इस दौरान 17 मुकाबले जीते हैं, जबकि पाकिस्तान को पांच मैचों में जीत मिली। तीन मुकाबले ड्रॉ पर समाप्त हुए।
भारतीय पुरुष हॉकी टीम ने पूल राउंड में अपने चारों मैच जीते हैं - फोटो : अमर उजाला
45
11
1
विस्तार
Follow Us
भारत ने  हांगझोऊ एशियाई खेलों के पुरुष हॉकी स्पर्धा में पाकिस्तान को 10-2 से रौंद दिया। यह भारत-पाकिस्तान हॉकी मैच में पहली बार है जब दोनों में से किसी एक टीम ने 10 गोल दागे हैं। भारत ने यह कीर्तिमान रचा है। भारत और पाकिस्तान के बीच पहला हॉकी मैच 1956 में खेला गया था।
Trending Videos
यह वीडियो/विज्ञापन हटाएं


66 साल के भारत-पाकिस्तान के हॉकी इतिहास में टीम इंडिया की यह सबसे बड़ी जीत है। इससे पहले भारत ने 2017 में पाकिस्तान पर 7-1 से जीत हासिल की थी। यह मुकाबला 2017 वर्ल्ड लीग में खेला गया था। यह भारत-पाकिस्तान हॉकी मैच में भी किसी भी टीम की सबसे बड़ी जीत है। पाकिस्तान का भी भारत के खिलाफ सबसे बड़ी जीत का रिकॉर्ड 7-1 का है। ऐसा उन्होंने दो बार किया है। पाकिस्तान ने कराची में 1980 चैंपियंस ट्रॉफी मैच और 1982 में दिल्ली एशियाई खेलों में भारत को 7-1 की अंतर से हराया था।
भारत-पाकिस्तान मैच के आंकड़े
भारतीय पुरुष हॉकी टीम - फोटो : सोशल मीडिया
2013 से लेकर अब तक भारत और पाकिस्तान के बीच 25 मैच खेले गए हैं। टीम इंडिया ने इस दौरान 17 मुकाबले जीते हैं, जबकि पाकिस्तान को पांच मैचों में जीत मिली। तीन मुकाबले ड्रॉ पर समाप्त हुए। ओवरऑल दोनों देशों के बीच 180 मुकाबले खेले गए हैं। इसमें से टीम इंडिया ने 66 मैच जीते हैं, जबकि पाकिस्तान को 82 मुकाबलों में जीत मिली है। 32 मैच ड्रॉ पर समाप्त हुए। इस एशियाड मैच से पहले भारत और पाकिस्तान के बीच पिछली भिड़ंत इसी साल अगस्त में एशियन चैंपियंस ट्रॉफी के पूल मैच के दौरान हुई थी। भारतीय टीम ने यह मैच 4-0 से अपने नाम किया था।
शानदार फॉर्म में टीम इंडिया
भारतीय हॉकी टीम - फोटो : सोशल मीडिया
भारत का एशियाड में प्रदर्शन शानदार रहा है और उसने हरमनप्रीत सिंह की अगुआई में पूल राउंड के लगातार चारों मैच जीते हैं। टीम इंडिया ने पूल-ए के अपने मुकाबले में उज्बेकिस्तान को 16-0 से हराया था। इसके बाद हरमनप्रीत सिंह की अगुआई वाली टीम ने सिंगापुर को 16-1 से हराकर लगातार दूसरी जीत हासिल की थी। फिर टीम इंडिया ने 2018 एशियाई खेलों के स्वर्ण पदक विजेता जापान को 4-2 से हराकर जीत की हैट्रिक लगाई। अब पाकिस्तान को हराकर भारत ने जीत का चौका लगाया है। वहीं, पाकिस्तान की टीम भारत के खिलाफ मैच से पहले पूल लेग में अपने तीनों मैच जीते थे। पाकिस्तान ने पूल-ए के अपने पहले में सिंगापुर को 11-0, बांग्लादेश को 5-2 और उज्बेकिस्तान को 18-2 से हराया था। भारत के खिलाफ उसे 10-2 से हार का सामना करना पड़ा।

पाकिस्तान पर जीत के साथ भारत ने सेमीफाइनल के लिए भी लगभग क्वालिफाई कर लिया है। अब भारत का आखिरी पूल-ए मुकाबले में बांग्लादेश से सामना होगा। टीम इंडिया के लिए कप्तान हरमनप्रीत सिंह (11वें, 17वें, 33वें और 34वें मिनट) ने चार गोल दागे, जबकि वरुण (41वें और 54वें मिनट) ने दो गोल दागे। ललित (49वें मिनट), शमशेर (46वें मिनट), मनदीप (8वें मिनट) और सुमित (30वें मिनट) ने एक-एक गोल किया। पाकिस्तान की ओर से सुफियान मोहम्मद (38वें मिनट) और अब्दुल राणा (45वें मिनट) ने दो गोल दागे।
भारत बनाम पाकिस्तान - फोटो : अमर उजाला
पहले क्वार्टर में भारत ने दो गोल दागे
पहले क्वार्टर में भारत ने आठवें मिनट में ही पहला गोल दाग दिया था। मनदीप सिंह ने फील्ड गोल किया और टीम इंडिया को 1-0 की बढ़त दिला दगी। इसके बाद 11वें मिनट में पाकिस्तानी गोलकीपर के फाउल पर भारत को पेनल्टी स्ट्रोक मिला। इस पर कप्तान हरमनप्रीत सिंह ने गोल दाग भारतीय टीम को 2-0 से आगे कर दिया। पहले क्वार्टर में भारतीय टीम ने 2-0 की बढ़त बना रखी थी।
भारत ने हॉकी में पाकिस्तान को धोया - फोटो : अमर उजाला
दूसरे क्वार्टर में भारत ने 4-0 की बढ़त बनाई
दूसरे क्वार्टर में 17वें मिनट में भारत के कप्तान हरमनप्रीत सिंह ने पेनल्टी कॉर्नर पर ड्रैग फ्लिक से शानदार गोल किया और टीम इंडिया की बढ़त 3-0 की कर दी। इसके बाद 30वें मिनट यानी दूसरे क्वार्टर के आखिरी क्षणों में सुमित, ललित और गुरजंत की जुगलबंदी से भारत ने चौथा गोल स्कोर किया। हाफटाइम तक भारत ने पाकिस्तान पर 4-0 की बढ़त बना ली थी।
हरमनप्रीत सिंह - फोटो : सोशल मीडिया
तीसरे क्वार्टर में पाकिस्तान की वापसी की कोशिश
तीसरे क्वार्टर में 33वें मिनट में पाकिस्तान के फाउल पर भारत को एक और पेनल्टी स्ट्रोक मिला। इस पर कप्तान हरमनप्रीत ने गोल दाग गोल की हैट्रिक पूरी की। इसके बाद 34वें मिनट में पेनल्टी कॉर्नर पर ड्रैग फ्लिक से गोल दाग हरमनप्रीत ने गोल का चौका लगाया। 38वें मिनट में पाकिस्तान के सुफियान मोहम्मद ने पेनल्टी कॉर्नर पर ड्रैग फ्लिक से शानदार गोल दागा।

यह पाकिस्तान का मैच में पहला गोल रहा। इसके बाद 41वें मिनट में भारत के वरुण कुमार ने सुखजीत के पास पर शानदार गोल दागा और भारत की बढ़त 7-1 कर दी। इसके बाद तीसरे क्वार्टर के आखिरी क्षणों में पाकिस्तान के अब्दुल ने पेनल्टी कॉर्नर पर गोल दाग पाकिस्तान की वापसी कराई। तीसरे क्वार्टर में भारत ने पाकिस्तान पर 7-2 की बढ़त बना रखी थी।
चौथे क्वार्टर में भारत ने तीन गोल दागे
भारतीय पुरुष हॉकी टीम - फोटो : सोशल मीडिया
चौथे क्वार्टर में 46वें मिनट में भारत के शमशेर ने शानदार फील्ड गोल दागा। यह भारत का इस मैच में आठवां गोल रहा। इसके बाद 49वें मिनट में ललित उपाध्याय ने जरमनप्रीत सिंह के पास पर गोल दाग भारत की बढ़त 9-2 की कर दी। 53वें मिनट में वरुण ने मैच का अपना दूसरा और भारत का 10वां गोल दागा। इस तरह टीम इंडिया ने पाकिस्तान को 10-2 से रौंद दिया।

रहें हर खबर से अपडेट, डाउनलोड करें Android Hindi News App, iOS Hindi News App और Amarujala Hindi News APP अपने मोबाइल पे|
Get all Sports news in Hindi related to live update of Sports News, live scores and more cricket news etc. Stay updated with us for all breaking news from Sports and more news in Hindi.

Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
WTC Final: विश्व टेस्ट चैंपियनशिप फाइनल की दौड़ से बाहर हुआ भारत, ऑस्ट्रेलिया-द. अफ्रीका के बीच खिताबी मुकाबला; Taiwan: ताइवान की सीमा में फिर घुसे चीनी विमान और पोत, जिनपिंग ने नए साल पर ही दी थी धमकी; Health Ministry: चीन में ह्यूमन मेटान्यूमोवायरस से स्वास्थ्य मंत्रालय सतर्क, WHO से अपडेट साझा करने का अनुरोध; Delhi Assembly Elections : आप की घेराबंदी में जुटी भाजपा और कांग्रेस, दिग्गजों को उतारा; IND vs AUS: बुमराह की चोट कितनी घातक? दूसरी पारी में गेंदबाजी नहीं की, चैंपियंस ट्रॉफी में खेलने पर लटकी तलवार; Army Truck Accident: पवन यादव की दोपहर में पिता से हुई थी आखिरी बार बात, कहे थे ये शब्द; इसलिए जल्दी काटी कॉल;
Latest Hockey News in Hindi
Hockey: भारत ने जापान को हराया, महिला जूनियर एशिया कप हॉकी के फाइनल में चीन से होगा सामना; Hockey: दीपिका की हैट्रिक से भारत ने मलयेशिया को 5-0 से हराया, जूनियर महिला एशिया कप हॉकी में लगातार दूसरी जीत; Hockey: भारत की जीत पर एक्सपर्ट बोले- भारत ने ऐसे बनाया चीन पर अपना वर्चस्व, मिड फील्ड सबसे मजबूत कड़ी रही; Women's ACT Hockey: भारत की शेरनियों ने चीन को हराया, 1-0 से जीता फाइनल; दीपिका ने टीम इंडिया के दागा एक गोल; Women's Asian Champions Trophy: भारतीय महिला हॉकी टीम ने फाइनल में चीन को हराया, तीसरी बार जीता खिताब; Hockey India : भारत ने जापान को सेमीफाइनल में किया पराजित, कल फाइनल में चीन से होगा टीम इंडिया का मुकाबला;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/sports/hockey/asian-games-2023-indian-hockey-team-register-biggest-ever-victory-over-pakistan-by-10-2-harmanpreet-singh-2023-09-30 
 ----- 
