मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
IND vs AUS Live Streaming
IND vs AUS Playing 11
Champions Trophy
IND vs AUS
BGT
Vinod Kambli
Report
ICC
MS Dhoni
Hindi News ›   Cricket ›   Cricket News ›   PAK Vs IRE Result T20 World Cup 2024 Pakistan Vs Ireland Match Key Highlights Records Analysis
PAK vs IRE : पाकिस्तान ने जीत के साथ टी20 विश्व कप से ली विदाई, बाबर ने धोनी को इस मामले में पीछे छोड़ा
स्पोर्ट्स डेस्क, अमर उजाला, फ्लोरिडा Published by: शोभित चतुर्वेदी Updated Sun, 16 Jun 2024 11:59 PM IST
सार
57097 Followers
क्रिकेट
PAK vs IRE Highlights T20 WC 2024 : आयरलैंड ने पहले बल्लेबाजी करते हुए 20 ओवर में नौ विकेट पर 106 रन बनाए। जवाब में पाकिस्तान ने सात गेंद शेष रहते सात विकेट पर 111 रन बनाकर जीत दर्ज की।
पाकिस्तान बनाम आयरलैंड - फोटो : ICC
10
विस्तार
Follow Us
कप्तान बाबर आजम की सधी हुई बल्लेबाजी के दम पर पाकिस्तान ने ग्रुप-ए के अपने अंतिम मुकाबले में आयरलैंड को तीन विकेट से हराकर टी20 विश्व कप में अपने अभियान का समापन जीत के साथ किया। आयरलैंड ने पहले बल्लेबाजी करते हुए गेरेथ डेलानी के 31 रन और जोशुआ लिटिल के नाबाद 22 रनों की मदद से 20 ओवर में नौ विकेट पर 106 रन बनाए। लक्ष्य का पीछा करने उतरी पाकिस्तान की शुरुआत अच्छी नहीं रही, लेकिन बाबर ने जिम्मेदारी से खेलते हुए 34 गेंदों पर दो चौकों की मदद से नाबाद 32 रन बनाए जिसके दम पर पाकिस्तान ने सात गेंद शेष रहते सात विकेट पर 111 रन बनाकर जीत दर्ज की।
Trending Videos
Play Video
Close Player
यह वीडियो/विज्ञापन हटाएं
पाकिस्तान के लिए शाहीन अफरीदी पांच गेंदों पर दो छक्कों के सहारे 13 रन बनाकर नाबाद रहे। आयरलैंड की ओर से बैरी मैकार्थी ने तीन विकेट झटके। इससे पहले पाकिस्तान के गेंदबाजों ने दमदार प्रदर्शन किया था और आयरलैंड को बड़ा स्कोर बनाने से रोकने में सफल रहे थे। तेज गेंदबाज शाहीन अफरीदी और स्पिनर इमाद वसीम ने तीन-तीन विकेट लिए थे और आयरलैंड की पारी को लड़खड़ा दिया था। 
बाबर ने धोनी को पीछे छोड़ा
बाबर आजम ने भले ही 32 रनों की पारी खेली, लेकिन उन्होंने टी20 विश्व कप में कप्तान के तौर पर सबसे ज्यादा रन बनाने के मामले में भारत को अपनी कप्तानी में 2007 विश्व कप का खिताब दिलाने वाले महेंद्र सिंह धोनी को पीछे छोड़ा। बाबर के वैश्विक टूर्नामेंट में कप्तान के तौर पर 17 पारियों में 549 रन हो गए हैं, जबकि धोनी के नाम 29 पारियों में 529 रन हैं। तीसरे नंबर पर न्यूजीलैंड के केन विलियमसन हैं जिन्होंने 19 पारियों में 527 रन बनाए हैं। 
एक भी मैच नहीं जीत सका आयरलैंड
आयरलैंड की टीम का सफर भी ग्रुप-ए में समाप्त हुआ, लेकिन टीम एक भी मुकाबला नहीं जीत सकी। आयरलैंड ने चार में से तीन मैच गंवाए, जबकि उसका अमेरिका के खिलाफ मैच बारिश की भेंट चढ़ा जिसकी मदद से वह एक अंक हासिल करने में सफल रहा। ग्रुप ए में आयरलैंड की टीम सबसे नीचे पांचवें स्थान पर रही, जबकि पाकिस्तान चार मैचों में दो जीत और दो हार के साथ चार अंक लेकर तीसरे स्थान पर रही। 
आयरलैंड ने पाकिस्तान को दिए शुरुआती झटके
लक्ष्य का पीछा करने उतरी पाकिस्तान की शुरुआत अच्छी नहीं रही और उसने पावरप्ले में ही दो विकेट गंवा दिए। सबसे पहले मार्क एडायर ने सईम अयूब को आउट किया जो 17 रन बनाकर आउट हुए। फिर बैरी मैकार्थी ने मोहम्मद रिजवान को आउट कर पाकिस्तान को दूसरा झटका दिया। रिजवान ने भी 17 रन बनाए। रिजवान और अयूब ने पहले विकेट के लिए 23 रन जोड़े थे और लग रहा था कि टीम आसानी से लक्ष्य का पीछा कर लेगी, लेकिन पहला झटका लगते ही पाकिस्तान की पारी लड़खड़ा गई। पाकिस्तान ने पावरप्ले में दो विकेट पर 40 रन बनाए जो इस टी20 विश्व कप में उसका पहले छह ओवर में सबसे ज्यादा स्कोर है। इससे पहले पाकिस्तान ने अमेरिका के खिलाफ तीन विकेट पर 30 रन, भारत के खिलाफ एक विकेट पर 35 और कनाडा के खिलाफ पावरप्ले में एक विकेट पर 28 रन बनाए थे। 
पाकिस्तान ने 10 रन पर गंवाए चार विकेट
पाकिस्तान के लिए असली परेशानी पावरप्ले के बाद शुरू हुई जब मैकार्थी और कर्टिस कैंफर ने आयरलैंड को लगातार सफलताएं दिलाई। पाकिस्तान का तीसरा विकेट 52 रन के स्कोर पर गिरा था। कैंफर ने फखर जमां को आउट कर पाकिस्तान को तीसरा झटका दिया था। फिर मैकार्थी ने उस्मान खान (दो रन) और शादाब खान को खाता खोले बिना आउट कर पाकिस्तान की पारी लड़खड़ा दी। फिर कैंफर ने इमाद वसीम को आउट कर आयरलैंड को छठी सफलता दिलाई जो चार रन बनाकर आउट हुए। पाकिस्तान ने इस तरह महज 10 रन पर चार विकेट गंवाए थे। 
बाबर आजम ने पाकिस्तान को संभाला
पाकिस्तान का स्कोर एक समय छह विकेट पर 62 रन था और टीम मुश्किल में नजर आ रही थी। हालांकि, पाकिस्तान के कप्तान बाबर आजम ने दूसरे छोर से पारी को संभाला और सधी हुई पारी खेली। बाबर ने अब्बास अफरीदी के साथ सातवें विकेट के लिए 33 रनों की महत्वपूर्ण साझेदारी की। बाबर और अब्बास की साझेदारी ने ही पाकिस्तान को मुश्किल से उबारा, लेकिन बेंजामिन व्हाइट ने अब्बास को आउट कर पाकिस्तान को सातवां झटका दिया। अब्बास 21 गेंदों पर 17 रन बनाकर आउट हुए। हालांकि, बाबर अंत तक टिके रहे और उन्होंने टीम को मैच जिताया। शाहीन अफरीदी ने छक्का लगाकर मैच समाप्त किया। 
शाहीन ने दिए शुरुआती झटके
इससे पहले, पाकिस्तान के कप्तान बाबर आजम ने टॉस जीतकर पहले गेंदबाजी का फैसला किया, लेकिन तेज गेंदबाज शाहीन अफरीदी ने पहले ही ओवर में आयरलैंड को झटके देकर कप्तान का फैसला सही साबित किया। शाहीन ने एंड्रयू बालबर्नी को खाता खोले बिना और लोरकन टकर (2) को आउट कर आयरलैंड को शुरुआती झटके दिए। शाहीन इस तरह मौजूदा टी20 विश्व कप के पहले ओवर में दो विकेट लेने वाले चौथे गेंदबाज बन गए। उनसे पहले अर्शदीप सिंह, रुबेन ट्रंपेलमैन और फजलहक फारूकी ऐसा कर चुके हैं। इसके बाद अपना पहला ओवर डालने आए मोहम्मद आमिर ने कप्तान पॉल स्टर्लिंग को आउट किया जो एक रन बनाकर आउट हुए। फिर शाहीन ने हैरी टैक्टर को खाता खोले बिना आउट कर आयरलैंड की पारी लड़खड़ा दी। शाहीन ने मौजूदा विश्व कप में पावरप्ले में कुल 10 ओवर गेंदबाजी की और पांच विकेट झटके। इस दौरान उनकी इकॉनोमी 6.6 की रही। 
आयरलैंड के शीर्ष चार बल्लेबाज रहे नाकाम
आयरलैंड की शुरुआत काफी खराब रही और उसके शीर्ष चार बल्लेबाज महज तीन रन के कुल स्कोर पर पवेलियन लौटे। टी20 विश्व कप की किसी पारी में शीर्ष चार बल्लेबाजों का यह तीसरा न्यूनतम स्कोर है। आयरलैंड के पहले मौजूदा विश्व कप में युगांडा के शीर्ष चार बल्लेबाजों ने न्यूजीलैंड के खिलाफ दो रन बनाए थे, जबकि 2007 टी20 विश्व कप में न्यूजीलैंड के खिलाफ केन्या के शीर्ष चार बल्लेबाज खाता खोले बिना ही पवेलियन लौट गए थे। 
पावरप्ले में आयरलैड का चौथा न्यूनतम स्कोर
आयरलैंड ने पाकिस्तान के खिलाफ पावरप्ले में पांच विकेट पर 32 रन बनाए जो उसका टी20 विश्व कप में चौथा न्यूनतम स्कोर है। इस वैश्विक टूर्नामेंट में आयरलैंड का सबसे कम स्कोर भारत के खिलाफ दो विकेट पर 26 रन है जो उसने इसी टी20 विश्व कप में बनाया था। वहीं, टीम मौजूदा विश्व कप के पावरप्ले में सबसे ज्यादा विकेट गंवाने वाली संयुक्त रूप से तीसरी टीम बन गई है। आयरलैंड के अलावा पापुआ न्यू गिनी और युगांडा ने भी पावरप्ले  में पांच विकेट गंवाए थे। युगांडा की टीम ने दो बार पावरप्ले में पांच विकेट गंवाए थे। 
डेलानी-जोशुआ की सधी हुई बल्लेबाजी
एक तरफ जहां आयरलैंड के बल्लेबाज पाकिस्तानी गेंदबाजी आक्रमण के सामने घुटने टेक रहे थे, वहीं डेलानी और जोशुआ लिटिल ने सधी हुई पारियां खेल टीम को किसी तरह 100 रन के पार पहुंचाया। आयरलैंड का स्कोर एक समय 32 रन पर छह विकेट था, लेकिन डेलानी ने मार्क एडायर के साथ मिलकर सातवें विकेट के लिए 44 रन की साझेदारी की जिससे टीम मुसीबत से उबरने में कुछ हद तक सफल रही। हालांकि, इमाद वसीम ने डेलानी और एडायर को आउट कर आयरलैंड की पारी एक बार फिर लड़खड़ा दी। डेलानी ने 19 गेंदों पर 31 रन बनाए, जबकि एडायर 19 गेंदों पर 15 रन बनाकर आउट हुए। आयरलैंड ने 80 रन पर नौ विकेट गंवा दिए थे और लग रहा था कि टीम 100 रन से भी कम पर निपट जाएगी, लेकिन लिटिल ने अच्छी बल्लेबाजी की और 18 गेंदों पर दो चौकों और एक छक्के की मदद से नाबाद 22 रन की पारी खेली। यह टी20 विश्व कप में 10वें नंबर पर उतरे किसी बल्लेबाज का संयुक्त रूप से दूसरा सर्वश्रेष्ठ प्रदर्शन है। हालांकि आयरलैंड की टीम 106 रन ही बना सकी जो पाकिस्तान के खिलाफ किसी टीम का पांचवां न्यूनतम स्कोर है।
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
West Bengal: 'बांग्लादेशी आतंकियों को प्रवेश देकर बंगाल को अस्थिर करने की साजिश', ममता का बीएसएफ पर बड़ा आरोप; IND vs AUS Live Streaming: जीत के साथ नए साल की शुरुआत करने उतरेगा भारत, जानें कब और कहां देख सकेंगे मैच; Share Market: शेयर बाजार में बंपर उछाल; सेंसेक्स 1500 अंक से अधिक चढ़ा, निफ्टी 24200 के पार; Kraven The Hunter Review: ‘मैडम वेब’ की भी टांग तोड़ दी इस खूनी शिकारी ने, एसएसयू के दर्शक बोले, ऐनूं विदा करो; UP: संभल की वक्फ संपत्तियों की होगी जांच, जामा मस्जिद के पास बन रही पुलिस चौकी की जमीन पर दावे के बाद फैसला; 1901 के बाद 2024 सबसे गर्म साल: ठंड के दिन घटे, प्रचंड गर्मी के 41 दिन बढ़े; पढ़ें इससे जुड़े अहम तथ्य;
Latest Cricket News News in Hindi
IND vs AUS Live Streaming: जीत के साथ नए साल की शुरुआत करने उतरेगा भारत, जानें कब और कहां देख सकेंगे मैच; IND vs AUS Playing 11: क्या रोहित को बाहर रखने का जोखिम उठाएगा भारत, गिल की वापसी पक्की? टीम संयोजन बना चुनौती; Champions Trophy: कराची स्टेडियम में पूरा नहीं हो सका नवीनीकरण का काम, टूर्नामेंट से पहले पीसीबी की बढ़ी चिंता; IND vs AUS: पैट कमिंस ने बताया, पांचवें टेस्ट में किस तरह करेंगे बुमराह का सामना; भारतीय गेंदबाज को जमकर सराहा; IND vs AUS: क्या भारतीय टीम में सब ठीक नहीं? रोहित के सिडनी टेस्ट में खेलने के सवाल पर गंभीर ने साधी चुप्पी; IND vs AUS: तेज गेंदबाज आकाश दीप सिडनी टेस्ट से बाहर, मुख्य कोच गौतम गंभीर ने की पुष्टि; वजह भी बताई;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/cricket/cricket-news/pak-vs-ire-result-t20-world-cup-2024-pakistan-vs-ireland-match-key-highlights-records-analysis-2024-06-16 
 ----- 
