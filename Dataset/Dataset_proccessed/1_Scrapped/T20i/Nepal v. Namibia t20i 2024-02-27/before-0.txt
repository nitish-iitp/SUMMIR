मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
Vinod Kambli
Report
IND vs AUS
ICC
MS Dhoni
LLC Ten10
Team India Schedule 2025
Indian Sports 2025
ICC Rankings
Vijay Hazare Trophy
Hindi News ›   Cricket ›   Cricket News ›   IND Vs ENG: Team India Won 17th Consecutive Series At Home, Defeated England, Dhruv Jurel Player Of The Match
IND vs ENG: घर में लगातार 17वीं सीरीज जीती टीम इंडिया, इंग्लैंड को पांच विकेट से हराया, ध्रुव प्लेयर ऑफ द मैच
स्पोर्ट्स डेस्क, अमर उजाला, रांची Published by: स्वप्निल शशांक Updated Mon, 26 Feb 2024 02:27 PM IST
सार
57088 Followers
क्रिकेट
इंग्लैंड ने हैदराबाद में पहला टेस्ट 28 रन से जीता था। इसके बाद भारत ने जबरदस्त वापसी करते हुए विशाखापत्तनम में दूसरा टेस्ट 106 रन से, राजकोट में तीसरा टेस्ट 434 रन से और अब रांची में चौथा टेस्ट पांच विकेट से अपने नाम किया।
जीत दिलाने के बाद जुरेल और शुभमन - फोटो : BCCI
48
13
1
विस्तार
Follow Us
भारत ने चौथे टेस्ट में इंग्लैंड को पांच विकेट से हरा दिया है। इस जीत के साथ टीम इंडिया ने पांच मैचों की सीरीज में 3-1 की अजेय बढ़त हासिल कर ली है। भारत के लिए ध्रुव जुरेल और शुभमन गिल ने छठे विकेट के लिए नाबाद 72 रन की साझेदारी निभाई। जुरेल के बल्ले से विनिंग रन निकले। उन्होंने दो रन लेकर मैच में जीत दिलाई। जुरेल 39 रन और शुभमन 52 रन बनाकर नाबाद रहे। इसके अलावा कप्तान रोहित शर्मा 55 रन की पारी खेली। सीरीज का पांचवां और आखिरी टेस्ट सात मार्च से धर्मशाला में खेला जाएगा। ध्रुव ने पहली पारी में 90 रन बनाए थे। उन्हें प्लेयर ऑफ द मैच चुना गया।
Trending Videos
यह वीडियो/विज्ञापन हटाएं
भारत को जीत के लिए 192 रन का लक्ष्य मिला था। टॉस जीतकर इंग्लैंड ने पहली पारी में 353 रन बनाए थे। जवाब में भारत की पहली पारी 307 रन पर समाप्त हुई थी। इंग्लैंड की टीम 46 रन की बढ़त के साथ दूसरी पारी में उतरी थी। इंग्लैंड की दूसरी पारी 145 रन पर सिमट गई थी। ऐसे में उनकी कुल बढ़त 191 रन की हुई थी। कप्तान स्टोक्स और कैच ब्रैंडन मैकुलम के साथ आने के बाद इंग्लैंड की यह पहली टेस्ट सीरीज हार है। भारत ने बैजबॉल को ध्वस्त कर दिया है। बैजबॉल इंग्लैंड के आक्रामक क्रिकेट स्टाइल को कहा जाता है। यह पहली बार है जब स्टोक्स और मैकुलम के रहते इंग्लैंड की टीम लगातार तीन टेस्ट मैच हारी है।

0-1 से पिछड़ने के बाद भारत की टेस्ट सीरीज जीत
कितने मैचों
की सीरीज	जीत का
अंतर	खिलाफ	साल
5	2-1	इंग्लैंड	1972/73
3	2-1	ऑस्ट्रेलिया	2000/01
3	2-1	श्रीलंका	2015
4	2-1	ऑस्ट्रेलिया	2016/17
4	2-1	ऑस्ट्रेलिया	2020/21
4	3-1	इंग्लैंड	2020/21
4	3-1	इंग्लैंड	2023/24



इस मैच में बने रिकॉर्ड
भारत ने घरेलू जमीन पर लगातार 17वीं टेस्ट सीरीज जीती है, जो कि एक रिकॉर्ड है। जीत का यह सिलसिला 22 फरवरी 2013 से अब तक जारी है। दूसरे नंबर पर ऑस्ट्रेलिया है, जिसने 1994 से लेकर 2001 तक अपने घर में लगातार 10 टेस्ट सीरीज जीती थी। भारत ने सातवीं बार टेस्ट में सीरीज में 0-1 से पिछड़ने के बाद वापसी करते हुए सीरीज अपने नाम की है। यह 2013 के बाद पहली बार है जब भारत में 150 से ज्यादा रन का लक्ष्य सफलतापूर्वक किसी टीम ने हासिल किया है। इससे पहले मार्च 2013 में दिल्ली में ऑस्ट्रेलिया के खिलाफ भारत ने छह विकेट से जीत दर्ज की थी।

भारत ने अपने घर में 33 बार 200 से कम का लक्ष्य मिला है और टीम इंडिया ने इसमें से 30 मुकाबले जीते हैं। तीन टेस्ट ड्रॉ रहा है। भारत में स्टोक्स, जो रूट और जेम्स एंडरसन की 10वीं टेस्ट हार है। यह किसी खिलाड़ी द्वारा सबसे ज्यादा हार है। इन तीनों ने ऑस्ट्रेलिया के पूर्व दिग्गज बल्लेबाज रिकी पोंटिंग की बराबरी की। इंग्लैंड ने हैदराबाद में पहला टेस्ट 28 रन से जीता था। इसके बाद भारत ने जबरदस्त वापसी करते हुए विशाखापत्तनम में दूसरा टेस्ट 106 रन से, राजकोट में तीसरा टेस्ट 434 रन से और अब रांची में चौथा टेस्ट पांच विकेट से अपने नाम किया।

घर में लगातार टेस्ट सीरीज जीत का सबसे लंबा सिलसिला
टीम	सीरीज जीत	कब से कब तक
भारत	17	2013-2024
ऑस्ट्रेलिया	10	1994-2001
ऑस्ट्रेलिया	10	2004-2008
वेस्टइंडीज	8	1976-1986
न्यूजीलैंड	8	2017-2021
भारत की दूसरी पारी


192 रन का पीछा करते हुए सोमवार को मैच के चौथे दिन भारत ने अपनी दूसरी पारी में बिना विकेट गंवाए 40 रन से आगे खेलना शुरू किया। भारत को पहला झटका 84 के स्कोर पर लगा जब जो रूट ने यशस्वी जायसवाल को जेम्स एंडरसन के हाथों कैच कराया। वह 37 रन बना सके। फिर रोहित शर्मा भी टेस्ट करियर का 17वां अर्धशतक लगाने के बाद पवेलियन लौट गए। उन्हें टॉम हार्टले ने बेन फोक्स के हाथों कैच कराया। रोहित 55 रन बना सके। रजत पाटीदार फिर फेल रहे और खाता खोले बिना पवेलियन लौट गए। रवींद्र जडेजा भी कुछ खास नहीं कर सके और चार रन बनाकर पवेलियन लौटे।

हार्टले ने जडेजा और सरफराज खान को लगातार दो गेंद पर पवेलियन भेजा। सरफराज खाता नहीं खोल सके और कैच आउट हुए। इसके बाद जुरेल और शुभमन ने बेहतरीन बल्लेबाजी की और सूझबूझ के साथ खराब गेंद पर चौके जड़े। दोनों स्ट्राइक रोटेट करते रहे और भारत को जीत दिलाई। शुभमन ने टेस्ट करियर का छठा अर्धशतक लगाया। वहीं, ध्रुव ने पहली पारी में 90 रन बनाने के बाद दूसरी पारी उसी आत्मविश्वास के साथ शुरू किया और कई बेहतरीन शॉट्स लगाए। इंग्लैंड की ओर से शोएब बशीर ने तीन विकेट लिए। वहीं, जो रूट और हार्टले को एक-एक विकेट मिला।
रोहित शर्मा - फोटो : BCCI
इंग्लैंड की दूसरी पारी
इंग्लैंड ने अपनी दूसरी पारी में अश्विन और कुलदीप के आगे घुटने टेक दिए और 145 रन पर सिमट गई। जैक क्राउली ने सबसे ज्यादा 60 रन बनाए। वहीं, ओली पोप, ओली रॉबिन्सन और जेम्स एंडरसन खाता भी नहीं खोल सके। बेन डकेट 15 रन, जो रूट 11 रन, जॉनी बेयरस्टो 30 रन, कप्तान बेन स्टोक्स चार रन, बेन फोक्स 17 रन, टॉम हार्टले सात रन बनाकर आउट हुए। अश्विन ने 35वीं बार टेस्ट में पारी में पांच विकेट लिए। वहीं, कुलदीप यादव ने चार विकेट लिए। रवींद्र जडेजा को एक विकेट मिला। 
अश्विन - फोटो : BCCI
भारत की पहली पारी
रविवार को भारत ने सात विकेट पर 219 रन से आगे खेलना शुरू किया और 88 रन बनाने में बाकी बचे तीन विकेट गंवा दिए। रविवार को भारत को सबसे पहला झटका कुलदीप यादव के रूप में लगा। कुलदीप 28 रन बनाकर आउट हुए। उन्होंने जुरेल के साथ 76 रन की साझेदारी निभाई। इसके बाद आकाश दीप बल्लेबाजी के लिए आए और उन्होंने जुरेल के साथ 40 रन की साझेदारी की। आकाश नौ रन बनाकर आउट हुए। दोनों को शोएब बशीर ने पवेलियन भेजा और अंतरराष्ट्रीय करियर में पहली बार फाइव विकेट हॉल हासिल किया। आखिरी विकेट के रूप में जुरेल आउट हुए। उन्होंने सबसे ज्यादा 90 रन बनाए और शतक से चूक गए। उन्हें टॉम हार्टले ने क्लीन बोल्ड किया। जुरेल को मैदान में मौजूद दर्शकों और ड्रेसिंग रूम में मौजूद भारतीय खिलाड़ियों ने स्टैंडिंग ओवेशन दिया। 

इससे पहले कप्तान रोहित शर्मा दो रन बनाकर आउट हुए थे। इसके बाद शुभमन गिल ने यशस्वी जायसवाल के साथ 82 रन की साझेदारी निभाई। रजत पाटीदार एक बार फिर फेल रहे और वह 17 रन ही बना सके। वहीं रवींद्र जडेजा 12 रन बनाकर आउट हुए। रोहित को एंडरसन ने पवेलियन भेजा था। वहीं, शुभमन, रजत और जडेजा को शोएब बशीर ने पवेलियन भेजा। इस बीच यशस्वी ने टेस्ट करियर का तीसरा अर्धशतक लगाया। हालांकि, वह 73 रन बनाकर बशीर का शिकार बने। सरफराज 14 रन और अश्विन एक रन बनाकर आउट हुए। इन दोनों को हार्टले ने आउट किया। इंग्लैंड की ओर से बशीर ने पांच और हार्टले ने तीन विकेट लिए। वहीं, जेम्स एंडरसन को दो विकेट मिले।
ध्रुव जुरेल - फोटो : BCCI
इंग्लैंड की पहली पारी
टॉस जीतकर पहले बल्लेबाजी करने उतरी इंग्लैंड की पहली पारी 353 रन पर समाप्त हो गई। आकाश दीप के तीन विकेट ने इंग्लैंड के शीर्ष क्रम को उखाड़ कर रख दिया था। उन्होंने बेन डकेट (11), ओली पोप (0) और जैक क्राउली (42) को पवेलियन भेजा। इसके बाद आकाश के कहर बरपाने के बाद बारी स्पिनर्स की थी। अश्विन ने जॉनी बेयरस्टो को और रवींद्र जडेजा ने बेन स्टोक्स को पवेलियन भेज इंग्लैंड की आधी टीम को पवेलियन भेज दिया। बेयरस्टो 38 और स्टोक्स तीन रन बना सके।

सिराज ने रूट और फोक्स की 113 रन की साझेदारी को तोड़ा। फोक्स अर्धशतक से चूक गए। वह 47 रन बनाकर सिराज की गेंद पर कैच आउट हुए। वहीं, टॉम हार्टले 13 रन बनाकर सिराज की गेंद पर क्लीन बोल्ड हुए। रूट ने टेस्ट करियर का 31वां शतक जड़ा। आखिरी तीनों विकेट रवींद्र जडेजा ने लिए। उन्होंने एक ही ओवर में ओली रॉबिन्सन और शोएब बशीर को पवेलियन भेजा। जडेजा ने सबसे पहले रॉबिन्सन और जो रूट की 102 रन की साझेदारी को तोड़ा।

इंग्लैंड की पारी के 103वें ओवर की पहली गेंद पर रॉबिन्सन को विकेटकीपर ध्रुव जुरेल के हाथों कैच कराया। वह 58 रन बना सके। इसके बाद ओवर की चौथी गेंद पर जडेजा ने शोएब बशीर को रजत पाटीदार के हाथों कैच कराया। वह खाता नहीं खोल सके। फिर उन्होंने जेम्स एंडरसन को एल्बीडब्ल्यू आउट कर इंग्लैंड की पारी को 353 रन पर समेट दिया। एंडरसन खाता भी नहीं खोल सके। भारत की ओर से रवींद्र जडेजा को चार विकेट मिले। वहीं, आकाश दीप ने तीन विकेट लिए। 
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
Rajasthan Borewell News: चेतना को बाहर निकालने में 10 दिन क्यों लगे? लापरवाही-चुनौतियां क्या रहीं? सबकुछ जानिए; Report: गौतम गंभीर नहीं थे कोच के रूप में पहली पसंद? चैंपियंस ट्रॉफी तक के लिए बीसीसीआई ने दिया अल्टीमेटम; लखनऊ हत्याकांड: 'मेरे घर बनवा देना राम मंदिर...', पढ़ें असद के पिता का वो पत्र, जो पांच कत्ल से पहले लिखा गया; January Release 2025: नए साल का पहला महीना होगा धांसू, देखने को मिलेगा एक्शन-रोमांस-ड्रामा, देखिए पूरी लिस्ट; Mahakumbh: संतों ने आतंकी पन्नू के जलाए पोस्टर, परमहंस दास बोले- महाकुंभ में दिखा तो जमीन में घुसा देंगे; Delhi Election: 'हिंदू और बौद्ध मंदिरों को तोड़ने की योजना बना रही भाजपा', सीएम आतिशी का दावा;
Latest Cricket News News in Hindi
Vinod Kambli: नए साल पर घर लौटे विनोद कांबली, हालत में सुधार के बाद अस्पताल से मिली छुट्टी, देखें वीडियो; Report: गौतम गंभीर नहीं थे कोच के रूप में पहली पसंद? चैंपियंस ट्रॉफी तक के लिए बीसीसीआई ने दिया अल्टीमेटम; IND vs AUS: भारतीय टीम ने की ऑस्ट्रेलिया के पीएम एंथनी अल्बनीज से मुलाकात, सिडनी में खेला जाएगा पांचवां टेस्ट; IND vs AUS: 'बुमराह नहीं होते तो सीरीज एकतरफा होती', ऑस्ट्रेलिया के पूर्व दिग्गज ने भारतीय गेंदबाज को सराहा; ICC: बुमराह ने दर्ज की बड़ी उपलब्धि, टेस्ट रैंकिंग में सर्वोच्च रेटिंग अंक हासिल करने वाले भारतीय गेंदबाज बने; IND vs AUS: पुजारा को टीम में रखना चाहते थे मुख्य कोच गंभीर? चयनकर्ताओं ने ठुकराई मांग, रिपोर्ट में हुआ खुलासा;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/cricket/cricket-news/ind-vs-eng-team-india-won-17th-consecutive-series-at-home-defeated-england-dhruv-jurel-player-of-the-match-2024-02-26 
 ----- 
