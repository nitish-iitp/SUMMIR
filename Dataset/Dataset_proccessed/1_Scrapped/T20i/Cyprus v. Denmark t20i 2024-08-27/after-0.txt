मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
IND vs AUS
SA vs PAK
Vijay Hazare Trophy
LLC Ten10
IND vs AUS Highlights
Hindi News ›   Photo Gallery ›   Cricket ›   Cricket News ›   Women’s T20 World Cup 2024 India Squad Players List Announced Check Captain And Vice-Captain Players Details
T20 WC: महिला टी20 विश्व कप के लिए भारतीय टीम का एलान, हरमनप्रीत कौर चौथी बार इस टूर्नामेंट में करेंगी कप्तानी
स्पोर्ट्स डेस्क, अमर उजाला, मुंबई Published by: स्वप्निल शशांक Updated Tue, 27 Aug 2024 12:36 PM IST
सार
India Squad For Womens T20 World Cup 2024 : इस टीम में युवा और अनुभवी खिलाड़ियों का अच्छा मिश्रण है। चयनकर्ताओं ने एक बार फिर शेफाली वर्मा और स्मृति मंधाना की ओपनिंग जोड़ी पर भरोसा जताया है। मध्यक्रम की जिम्मेदारी कप्तान हरमनप्रीत, जेमिमा, दीप्ति और ऋचा पर होगी।
1 of 5
महिला टी20 विश्व कप के लिए भारतीय महिला क्रिकेट टीम - फोटो : ANI
34
23
4
2
आगामी महिला टी20 विश्व कप के लिए भारतीय टीम का एलान हो गया है। मंगलवार को बीसीसीआई ने टीम की घोषणा की। हरमनप्रीत कौर टीम की अगुआई करेंगी। वहीं, स्मृति मंधाना टीम की उपकप्तान होंगी। महिला चयन समिति ने 15 सदस्यीय टीम का चयन किया। महिला टी20 विश्व कप इस साल संयुक्त अरब अमीरात में आयोजित किया जाएगा। टूर्नामेंट का यह नौवां संस्करण तीन से 20 अक्तूबर तक दुबई और शारजाह में खेला जाएगा। भारत को ग्रुप ए में ऑस्ट्रेलिया, न्यूजीलैंड, पाकिस्तान और श्रीलंका के साथ रखा गया है। भारतीय टीम अपने अभियान की शुरुआत चार अक्तूबर को न्यूजीलैंड के खिलाफ करेगी। वहीं, भारत और पाकिस्तान के बीच महामुकाबला छह अक्तूबर को खेला जाएगा। यह दोनों मुकाबले दुबई में खेले जाएंगे।
2 of 5
स्मृति और शेफाली - फोटो : BCCI
इस टीम में युवा और अनुभवी खिलाड़ियों का अच्छा मिश्रण है। चयनकर्ताओं ने एक बार फिर शेफाली वर्मा और स्मृति मंधाना की ओपनिंग जोड़ी पर भरोसा जताया है। वहीं, मध्यक्रम की जिम्मेदारी कप्तान हरमनप्रीत, जेमिमा, दीप्ति और ऋचा पर होगी। पूजा और श्रेयंका पर मैच फिनिश करने की जिम्मेदारी होगी। श्रेयंका को टीम में शामिल तो किया गया है, लेकिन टूर्नामेंट से पहले उनकी फिटनेस की जांच होगी। अभी टूर्नामेंट में काफी वक्त है, ऐसे में श्रेयंका के फिट होने की उम्मीद है। यह धाकड़ स्पिन ऑलराउंडर अपना दिन होने पर किसी भी मैच को पलटने की क्षमता रखती है। हरमनप्रीत कौर चौथी बार इस टूर्नामेंट में कप्तानी करती दिखेंगी। वह 2018, 2020 और 2023 महिला टी20 विश्व कप में भी भारतीय टीम की कमान संभाल चुकी हैं।
3 of 5
दीप्ति, राधा और आशा - फोटो : BCCI
स्पिन की जिम्मेदारी अनुभवी दीप्ति, राधा और आशा के कंधों पर होगी। यूएई में स्पिनर्स का बोलबाला रह सकता है। भारतीय महिला टीम ने पिछली टी20 सीरीज मई में दक्षिण अफ्रीका के खिलाफ खेली थी। उस टीम से तीन खिलाड़ी इस टीम में नहीं हैं। इनमें उमा छेत्री, शबनम शकील और अमनजोत कौर शामिल हैं। उमा ट्रैवलिंग रिजर्व में हैं, जबकि शबनम और अमनजोत को शामिल नहीं किया गया है। वहीं, भारत की ए टीम ने हाल ही में ऑस्ट्रेलिया-ए के खिलाफ टूर्नामेंट खेला था। इसमें कप्तानी करने वाली मिन्नू मणि, साइका इशाक और मेघना सिंह जैसी खिलाड़ियों को भी मौका नहीं दिया गया है। 
4 of 5
भारतीय महिला टीम - फोटो : BCCI
पांच-पांच टीमों के दो ग्रुप
महिला टी20 विश्व कप में कुल 10 टीमें हिस्सा लेंगी। इन्हें दो ग्रुप में बांटा गया है। ग्रुप ए में ऑस्ट्रेलिया, भारत, न्यूजीलैंड, पाकिस्तान और श्रीलंका की टीमों को रखा गया है। वहीं, ग्रुप बी में दक्षिण अफ्रीका, इंग्लैंड, वेस्टइंडीज, बांग्लादेश और स्कॉटलैंड की टीमें शामिल हैं। टूर्नामेंट से पहले 28 सितंबर से एक अक्तूबर तक 10 अभ्यास मैच खेले जाएंगे।  टूर्नामेंट में हर एक टीम चार ग्रुप मैच खेलेगी, जिसमें हर ग्रुप से शीर्ष दो पर रहने वाली टीमें 17 और 18 अक्तूबर को सेमीफाइनल में पहुंचेंगी। इसके बाद 20 अक्तूबर को दुबई में फाइनल होगा। सेमीफाइनल और फाइनल के लिए रिजर्व डे भी रखा गया है। अगर भारत सेमीफाइनल में पहुंचता है तो वह सेमीफाइनल-1 में खेलेगा। दुबई और शारजाह में कुल 23 मैच खेले जाएंगे।
5 of 5
महिला टी20 विश्व कप 2024 - फोटो : PTI
महिला टी20 विश्व कप 2024 के लिए भारत की टीम: हरमनप्रीत कौर (कप्तान), स्मृति मंधाना (उपकप्तान), शेफाली वर्मा, दीप्ति शर्मा, जेमिमा रोड्रिग्स, ऋचा घोष (विकेटकीपर), यास्तिका भाटिया (विकेटकीपर), पूजा वस्त्राकर, अरुंधति रेड्डी, रेणुका सिंह ठाकुर, दयालन हेमलता, आशा शोभना, राधा यादव, श्रेयंका पाटिल*, सजना सजीवन। (*फिटनेस क्लीयरेंस के अधीन)
ट्रैवलिंग रिजर्व: उमा छेत्री (विकेटकीपर), तनुजा कंवर, साइमा ठाकुर।
नॉन-ट्रैवलिंग रिजर्व: राघवी बिष्ट, प्रिया मिश्रा।


अगली फोटो गैलरी देखें
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
प्रवासी भारतीय सम्मान: अवॉर्ड के लिए 23 देशों की 27 हस्तियों का चयन; शिक्षा, चिकित्सा समेत व्यवसाय में योगदान; IND vs AUS: रोहित के लिए कठिन हो सकती है आगे की डगर, टेस्ट के बाद वनडे में भविष्य पर उठेंगे सवाल?; Pension: पेंशनधारकों को बड़ी राहत; ईपीएफओ देशभर में लागू की केंद्रीकृत पेंशन भुगतान प्रणाली, मिलेगा यह फायदा; GRAP 3 Returns: दिल्ली-NCR में फिर लागू हुआ ग्रैप-3, जानें किन कार्यों पर रहेगी पाबंदी; School Closed in UP: अब यूपी के इस जिले में आठवीं तक के सभी स्कूलों को किया गया बंद, DM ने जारी किए आदेश; भोपाल गैस कांड: जहरीले कचरे से निपटने के कितने तरीके, जहां नष्ट किया जा रहा वहां क्या हो सकता है खतरा? जानें;
Latest Cricket News News in Hindi
IND vs AUS: रोहित के लिए कठिन हो सकती है आगे की डगर, टेस्ट के बाद वनडे में भविष्य पर उठेंगे सवाल?; SA vs PAK: 2025 का पहला टेस्ट शतक लगाने वाले बल्लेबाज बने रायन रिकल्टन, पाकिस्तान के गेंदबाजों को जमकर धोया; IND vs AUS: रोहित को सिडनी टेस्ट से बाहर बैठाने के तर्क से हैरान हैं पोंटिंग, भारतीय कप्तान को लेकर दिया बयान; IND vs AUS: सीरीज के बीच में रोहित शर्मा को बाहर करने पर भड़के नवजोत सिंह सिद्धू, टीम प्रबंधन को जमकर लताड़ा; IND vs AUS: 'बुमराह के खिलाफ खेलना चुनौतीपूर्ण होगा', भारतीय गेंदबाज का सामना करने से डरा यह युवा खिलाड़ी; Vijay Hazare Trophy: टेस्ट में तिहरा शतक लगाने वाले करुण नायर के नाम नया रिकॉर्ड, ऐसा करने वाले पहले भारतीय;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/cricket/cricket-news/indian-team-announced-for-women-s-t20-world-cup-harmanpreet-will-lead-the-team-2024-08-27 
 ----- 
