मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
IND vs AUS
Vijay Hazare Trophy
LLC Ten10
IND vs AUS Highlights
Hindi News ›   Live ›   Cricket ›   Cricket News ›   IND Vs ZIM T20: India Vs Zimbabwe Toss Scorecard Match Today Harare Stadium Updates
IND vs ZIM: भारत ने जिम्बाब्वे को 23 रनों से हराया, लगातार दूसरे टी20 मैच में दर्ज की जीत, बनाई 2-1 से बढ़त
स्पोर्ट्स डेस्क, अमर उजाला, हरारे Published by: Mayank Tripathi Updated Wed, 10 Jul 2024 08:05 PM IST
खास बातें
 India vs Zimbabwe 3rd T20 2024: नमस्कार! अमर उजाला के लाइव ब्लॉग में आपका स्वागत है। आज भारत और जिम्बाब्वे के बीच जारी पांच मैचों की टी20 सीरीज का तीसरा मुकाबला खेला गया। तीसरे मुकाबले में भारत ने टॉस जीतकर पहले बल्लेबाजी का फैसला किया और 20 ओवर में चार विकेट पर 182 रन बनाए हैं। जवाब में जिम्बाब्वे की टीम 20 ओवर में छह विकेट पर 159 रन बना सकी। 
भारत बनाम जिम्बाब्वे लाइव स्कोर - फोटो : twitter
232
111
23
1
लाइव अपडेट
07:48 PM, 10-JUL-2024
भारत की 23 रन से जीत
भारत और जिम्बाब्वे के बीच जारी पांच मैचों की टी20 सीरीज के तीसरे मैच में टीम इंडिया ने 23 रनों से जीत हासिल कर सीरीज में 2-1 की बढ़त बना ली है। इस मैच में जिम्बाब्वे की टीम कुछ खास कमाल नहीं दिखा पाई। सिकंदर रजा की टीम एक बार फिर गेंद और बल्ले से फ्लॉप साबित हुई। 

हरारे स्पोर्ट्स क्लब में खेले गए इस मुकाबले में भारत ने टॉस जीतकर पहले बल्लेबाजी का फैसला किया और 20 ओवर में चार विकेट पर 182 रन बनाए। इस मुकाबले में शुभमन गिल ने अपने टी20 अंतरराष्ट्रीय करियर का तीसरा अर्धशतक जड़ा। वहीं, ऋतुराज गायकवाड़ 49 रनों की ताबड़तोड़ पारी खेलकर पवेलियन लौटे। जवाब में जिम्बाब्वे की टीम 20 ओवर में छह विकेट पर 159 रन बना सकी। 

जिम्बाब्वे की शुरुआत इस मैच में झटके के साथ हुई। उन्हें पहला झटका आवेश खान ने मधवेरे के रूप में दिया। वह सिर्फ एक रन बना सके। इसके बाद विकेटों के गिरने का सिलसिला जारी रहा। सात ओवर के अंदर जिम्बाब्वे के पांच विकेट गिर गए। इस मैच में मारुमनी 13, बेनेट चार, रजा 15, कैंपबेल एक रन बनाकर आउट हुए। इसके बाद मोर्चा मायर्स और मदांडे ने संभाला। दोनों के बीच छठे विकेट के लिए 77 रनों की साझेदारी हुई, जिसे सुंदर ने तोड़ा। उन्होंने मदांडे को आउट किया। वह 26 गेंदों में 37 रन बनाकर आउट हुए। वहीं, मायर्स 49 गेंदों पर 65 रन बनाकर नाबाद रहे। उन्होंने 45 गेंदों में अपना पहला टी20 अंतरराष्ट्रीय अर्धशतक लगाया। इसके अलावा मसाकाद्जा 18 रन बनाकर नाबाद रहे। भारत के लिए सुंदर ने तीन और आवेश ने दो विकेट चटकाए। वहीं, खलील के नाम एक विकेट रहा।
07:26 PM, 10-JUL-2024
IND vs ZIM Live Score: मदांडे 37 रन बनाकर आउट
जिम्बाब्वे को छठा झटका सुंदर ने दिया। उन्होंने मदांडे को आउट किया। वह 26 गेंदों में 37 रन बनाकर आउट हुए। मदांडे ने मायर्स के साथ छठे विकेट के लिए 77 रनों की साझेदारी निभाई। आठवें नंबर पर बल्लेबाजी के लिए मसाकाद्जा उतरे हैं। उनका साथ देने के लिए मायर्स क्रीज पर मौजूद हैं।
07:08 PM, 10-JUL-2024
IND vs ZIM Live Score: मायर्स-मदांडे ने संभाला मोर्चा
मायर्स और मदांडे ने पारी संभाली हुई है। दोनों के बीच एक अच्छी साझेदारी पनपती दिख रही है। 13 ओवर के बाद स्कोर 86/5 है।
06:51 PM, 10-JUL-2024
IND vs ZIM Live Score: जिम्बाब्वे को लगा पांचवां झटका
जिम्बाब्वे को पांचवां झटका वाशिंगटन सुंदर ने ही दिया। उन्होंने छठे नंबर पर बल्लेबाजी के लिए आए जॉनथन कैपबेल को आउट किया। वह सिर्फ एक रन बना सके। सातवें नंबर पर बल्लेबाजी के लिए क्लाइव मदांडे उतरे हैं। उनका साथ देने के लिए डियोन मायर्स क्रीज पर मौजूद हैं। जिम्बाब्वे को जीत के लिए 70 गेंदों में 136 रनों की जरूरत है।
06:47 PM, 10-JUL-2024
IND vs ZIM Live Score: जिम्बाब्वे को लगा चौथा झटका
जिम्बाब्वे को चौथा झटका सिकंदर रजा के रूप में लगा। उन्हें वाशिंगटन सुंदप ने रिंकू सिंह के हाथों कैच कराया। वह सिर्फ 15 रन बना सके। जिम्बाब्वे के कप्तान का विकेट 34 रन के स्कोर पर गिरा। छठे नंबर पर बल्लेबाजी के लिए जोनाथन कैंपबेल उतरे हैं।
06:31 PM, 10-JUL-2024
IND vs ZIM Live Score: 19 पर जिम्बाब्वे के दो विकेट गिरे
जिम्बाब्वे को दूसरा और तीसरा झटका 19 रन के स्कोर पर लगा। तीसरे ओवर की चौथी गेंद पर खलील ने मारुमनी को आउट किया। वह 13 रन बना सके। वहीं, तीसरा झटका आवेश खान ने दिया। उन्होंने चौथे ओवर की पहली गेंद पर ब्रायन बेनेट को रवि बिश्नोई के हाथों कैच कराया। वह सिर्फ चार रन बना सके। पांचवें नंबर पर बल्लेबाजी के लिए सिकंदर रजा उतरे हैं। चार ओवर के बाद स्कोर 30/3 है।
06:20 PM, 10-JUL-2024
IND vs ZIM Live Score: जिम्बाब्वे को लगा पहला झटका
जिम्बाब्वे को पहला झटका नौ रन के स्कोर पर लगा। आवेश खान ने पारी के दूसरे ओवर में मधवेरे को आउट किया। वह सिर्फ एक रन बना सके। तीसरे नबंर पर बल्लेबाजी के लिए ब्रायन बेनेट उतरे हैं। 
06:14 PM, 10-JUL-2024
IND vs ZIM Live Score: जिम्बाब्वे की पारी शुरू
जिम्बाब्वे की पारी शुरू हो चुकी है। सलामी बल्लेबाजी के लिए मधवेरे और मारुमनी उतरे हैं। पारी का पहला ओवर खलील अहमद फेंक रहे हैं।
06:01 PM, 10-JUL-2024
IND vs ZIM Live Score:भारत ने जिम्बाब्वे के सामने रखा 183 रन का लक्ष्य
भारत और जिम्बाब्वे के बीच जारी पांच मैचों की टी20 सीरीज के तीसरे मुकाबले में भारत ने टॉस जीतकर पहले बल्लेबाजी का फैसला किया और 20 ओवर में चार विकेट पर 182 रन बनाए। जिम्बाब्वे के खिलाफ इस मैच में भारतीय टीम की शुरुआत शानदार हुई। यशस्वी जायसवाल और शुभमन गिल के बीच पहले विकेट के लिए 67 रनों की साझेदारी हुई जिसे सिकंदर रजा ने नौवें ओवर में तोड़ा। उन्होंने जायसवाल को बेनेट के हाथों कैच कराया। वह 27 गेंदों में 36 रन बनाने में कामयाब हुए। इस दौरान युवा बल्लेबाज ने 133.33 के स्ट्राइक रेट से चार चौके और दो छक्के लगाए। इसके बाद अभिषेक शर्मा आए। हालांकि, वह अपने पिछले प्रदर्शन को दोहरा नहीं पाए। वह सिर्फ 10 रन बनाकर पवेलियन लौट गए। इसके बाद मोर्चा ऋतुराज गायकवाड़ ने संभाला। उन्होंने शुभमन गिल के साथ तीसरे विकेट के लिए 72 रनों की साझेदारी निभाई। भारत को तीसरा झटका मुजरबानी ने 18वें ओवर की पांचवीं गेंद पर दिया। उन्होंने कप्तान को आउट किया। गिल इस मैच में अपने टी20 अंतरराष्ट्रीय करियर का तीसरा अर्धशतक लगाया। इस दौरान उन्होंने 49 गेंदों में 66 रनों की पारी खेली। उनके बल्ले से सात चौके और तीन छक्के निकले। वहीं, ऋतुराज गायकवाड़ ने 49 रनों की तूफानी पारी खेली। हालांकि, वह अर्धशतक पूरा नहीं कर सके। उन्होंने 28 गेंदों का सामना करते हुए चार चौके और तीन छक्के लगाए। भारत के लिए संजू सैमसन 12 और रिंकू सिंह एक रन बनाकर नाबाद रहे। जिम्बाब्वे की तरफ से मुजरबानी और सिकंदर रजा ने दो-दो विकेट हासिल किए। 
05:44 PM, 10-JUL-2024
IND vs ZIM Live Score: भारत को लगा तीसरा झटका
भारत को तीसरा झटका कप्तान शुभमन गिल के रूप में लगा। वह 49 गेंदों में 66 रनों की पारी खेलकर पवेलियन लौटे। उन्हें मुजरबानी ने रजा के हाथों कैच कराया। इस शानदार पारी के दौरान गिल ने सात चौके और तीन छक्के लगाए। पांचवें नंबर पर बल्लेबाजी के लिए संजू सैमसन उतरे हैं। उनका साथ देने के लिए ऋतुराज गायकवाड़ क्रीज पर मौजूद हैं।
Load More
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
Pandemic Alert: क्या है ह्यूमन मेटान्यूमोवायरस जिसका चीन में बढ़ रहा है खतरा, अस्पतालों-श्मशान में भयंकर भीड़; MEA: शेख हसीना का प्रत्यर्पण करेगा भारत? विदेश मंत्रालय ने दिया ये जवाब; Delhi Assembly Election: कांग्रेस ने कालकाजी से अलका लांबा को बनाया उम्मीदवार, CM आतिशी को देंगी चुनौती; Inn Galiyon Mein: साहित्य और सिनेमा का अविनाश दास ने बनाया नया पुल, वसु मालवीय के किरदार बोलेंगे बड़े परदे पर; BPSC Protest Live: पप्पू यादव के समर्थकों ने बिहार में किया चक्का जाम; महागठबंधन के नेता भी सड़क पर उतरे; Nitish Kumar Bihar CM : बिहार के मुख्यमंत्री नीतीश कुमार के मन में क्या है? किस बात पर 'सब ठीक' होगा, जानें अब;
Latest Cricket News News in Hindi
IND vs AUS: रोहित को सिडनी टेस्ट से बाहर बैठाने के तर्क से हैरान हैं पोंटिंग, भारतीय कप्तान को लेकर दिया बयान; IND vs AUS: सीरीज के बीच में रोहित शर्मा को बाहर करने पर भड़के नवजोत सिंह सिद्धू, टीम प्रबंधन को जमकर लताड़ा; IND vs AUS: 'बुमराह के खिलाफ खेलना चुनौतीपूर्ण होगा', भारतीय गेंदबाज का सामना करने से डरा यह युवा खिलाड़ी; Vijay Hazare Trophy: टेस्ट में तिहरा शतक लगाने वाले करुण नायर के नाम नया रिकॉर्ड, ऐसा करने वाले पहले भारतीय; IND vs AUS: रोहित शर्मा के सिडनी टेस्ट से बाहर रहने पर पंत ने तोड़ी चुप्पी, बोले - यह एक भावनात्मक फैसला; IND vs AUS: ड्रामे से भरा रहा सिडनी टेस्ट का पहला दिन, बुमराह-कोंस्टास से लेकर स्मिथ के कैच ने बढ़ाया रोमांच;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/live/cricket/cricket-news/ind-vs-zim-live-cricket-score-india-vs-zimbabwe-3rd-t20-2024-harare-stadium-updates-2024-07-10 
 ----- 
