मेरा शहर

होम
 
क्रिकेट
 
क्रिकेट न्यूज़
 
स्कोरकार्ड
 
ICC Rankings
 
IPL Auction
IND vs AUS
Vinod Kambli
Report
ICC
MS Dhoni
LLC Ten10
Team India Schedule 2025
Indian Sports 2025
ICC Rankings
Vijay Hazare Trophy
Hindi News ›   Cricket ›   Cricket News ›   IPL 2024 KKR Vs PBKS Result: Kolkata Knight Riders Vs Punjab Kings Key Highlights Analysis Result
KKR vs PBKS: पंजाब ने कोलकाता के खिलाफ रिकॉर्ड चेज के साथ रचा इतिहास, बेयरस्टो का इस लीग में पांच साल बाद शतक
स्पोर्ट्स डेस्क, अमर उजाला, कोलकाता Published by: स्वप्निल शशांक Updated Fri, 26 Apr 2024 11:45 PM IST
सार
57088 Followers
क्रिकेट
KKR vs PBKS Indian Premier League 2024 Highlights: आईपीएल 2024 के 42वें मैच में कोलकाता नाइट राइडर्स का सामना पंजाब किंग्स से हुआ। यह मुकाबला कोलकाता के ईडन गार्डेन्स में खेला गया। कोलकाता ने पहले बल्लेबाजी करते हुए 20 ओवर में छह विकेट गंवाकर 261 रन बनाए। जवाब में पंजाब ने 18.4 ओवर में लक्ष्य का पीछा कर लिया।
आईपीएल 2024 - फोटो : IPL/BCCI
38
1
6
विस्तार
Follow Us
पंजाब किंग्स ने इतिहास रच दिया है। उन्होंने आईपीएल के 17 सीजन के इतिहास का सबसे बड़ा स्कोर चेज किया है। पंजाब ने 262 रन के लक्ष्य को मात्र 18.4 ओवर में चेज कर लिया। यानी आखिर में आठ गेंद बाकी रह गए। 262 रन आईपीएल इतिहास का सबसे सफल चेज है। इससे पहले आईपीएल 2020 में राजस्थान ने पंजाब के खिलाफ 224 रन चेज किए थे। पंजाब के लिए जीत के हीरो जॉनी बेयरस्टो, शशांक सिंह और प्रभसिमरन सिंह रहे। 
Trending Videos
यह वीडियो/विज्ञापन हटाएं


टॉस हारकर पहले बल्लेबाजी करते हुए कोलकाता ने 20 ओवर में छह विकेट गंवाकर 261 रन बनाए थे। फिल सॉल्ट ने 37 गेंद में 75 रन और सुनील नरेन ने 32 गेंद में 71 रन की पारी खेली। जवाब में प्रभसिमरन सिंह ने 20 गेंद में 54 रन की पारी खेल पंजाब को तूफानी शुरुआत दिलाई। इसके बाद जॉनी बेयरस्टो ने 48 गेंद में 108 रन और शशांक सिंह ने 28 गेंद में 68 रन की नाबाद पारी खेल पंजाब को जीत दिलाई। इस मैच में 42 छक्के लगे, जो कि आईपीएल इतिहास के किसी मैच में सबसे ज्यादा हैं।


टी-20 क्रिकेट में सबसे सफल रन चेज
टीम	खिलाफ	लक्ष्य
पंजाब किंग्स	केकेआर	262
द. अफ्रीका	वेस्टइंडीज	259
मिडिलसेक्स	सरे	253
ऑस्ट्रेलिया	न्यूजीलैंड	244
जॉनी बेयरस्टो - फोटो : IPL/BCCI
इस जीत के साथ पंजाब की टीम नौ मैचों में तीन जीत और छह हार के साथ छह अंक लेकर आठवें स्थान पर आ गई है। वहीं, कोलकाता की टीम दूसरे स्थान पर बरकरार है। उसके आठ मैचों के बाद पांच और तीन हार के साथ 10 अंक हैं। पंजाब को अगला मैच एक मई को चेन्नई सुपर किंग्स के खिलाफ खेलना है। वहीं कोलकाता को 29 अप्रैल को दिल्ली के खिलाफ ईडन गार्डेन्स में ही खेलना है।

कोलकाता ने सात विकेट पर 261 रन बनाते हुए अपना दूसरा सबसे बड़ा स्कोर बनाया तो यह लगा इस स्कोर को छूना संभव नहीं होगा, लेकिन पंजाब ने वह कर दिखाया जो आज तक टी20 क्रिकेट में कभी नहीं हुआ। इस मैच में सर्वाधिक 42 छक्के लगाए जाने का भी रिकॉर्ड बना।

 

प्रभसिमरन सिंह - फोटो : IPL/BCCI
प्रभसिमरन का 18 गेंद में अर्धशतक
262 रन का पीछा करते हुए प्रभसिमरन ने हर्षित राणा के ओवर में दो छक्के जड़ इरादे साफ कर दिए। तीसरे ओवर में प्रभसिमरन ने दुष्मंथा पर दो चौके, दो छक्के लगाकर 23 रन बटोरे। पांचवें ओवर में उन्होंने सुनील नरेन पर छक्का लगा 18 गेंद में अर्धशतक पूरा किया। छठे ओवर की पहली पांच गेंद पर जॉनी बेयरस्टो ने अनुकूल रॉय पर तीन चौके, दो छक्के लगाकर 24 रन बनाए, लेकिन छठी गेंद पर प्रभसिमरन नारायण की सीधी थ्रो पर आउट हो गए। उन्होंने 20 गेंद में 54 रन बनाए। पावरप्ले में पंजाब ने एक विकेट पर 93 रन बना लिए। आठवें ओवर की दूसरी गेंद पर बेयरस्टो ने राणा पर छक्का लगा पंजाब के 100 रन पूरे कर दिए। उन्होंने 23 गेंद में अपना अर्धशतक पूरा किया।

 

जॉनी बेयरस्टो और शशांक सिंह - फोटो : IPL/BCCI
बेयरस्टो और शशांक का धमाल
बेयरस्टो अर्धशतक पूरा करने के बाद और ज्यादा आक्रामक हो गए। उन्होंने 11वें ओवर में वरुण पर दो छक्के लगाए। अगले ओवर में रसेल पर उन्होंने तीन छक्के लगाकर पंजाब का स्कोर 12 ओवर में 173 रन कर दिया। सुनील ने राइली रूसो (26) को आउट कर यह साझेदारी तोड़ी। बेयरस्टो-रूसो ने 39 गेंद में 85 रन जोड़े। शशांक ने आते ही वरुण पर लगातार दो छक्के लगाए। 15 ओवर में कोलकाता ने 201 रन बना लिए, जिससे लक्ष्य 30 में 61 रन रह गया।

बेयरस्टो ने 45 गेंद में आईपीएल में अपना दूसरा शतक लगाया। यह आईपीएल में पांच साल बाद उनका शतक था। पिछली बार उन्होंने 2019 में सनराइजर्स हैदराबाद में रहते हुए आरसीबी के खिलाफ 114 रन की पारी खेली थी। शशांक ने 17वें ओवर में दुष्मांथा पर तीन छक्के लगाए और लक्ष्य 18 गेंद में 34 रन रह गया। शशांक यहीं नहीं रुके उन्होंने राणा पर दो लगातार छक्के लगा 23 गेंद में अपना अर्धशतक पूरा कर लिया। इस ओवर में कुल 3 छक्के और चौका लगा और लक्ष्य 12 गेंद में नौ रन रह गया, जिसे 19वें ओवर में हासिल कर लिया गया।

 

आईपीएल 2024 - फोटो : IPL/BCCI
नरेन और सॉल्ट की तूफानी बल्लेबाजी
इससे पहले सुनील नरेन और फिल सॉल्ट के तूफानी अर्धशतकों की बदौलत कोलकाता नाइट राइडर्स ने पंजाब किंग्स के खिलाफ आईपीएल में अपना दूसरा सबसे बड़ा स्कोर बना डाला। सुनील के 32 गेंद में नौ चौकों और चार छक्कों की मदद से 71 रन और सॉल्ट की 37 गेंद में 75 रन की पारियों से कोलकाता ने छह विकेट पर 261 रन बनाए। सुनील और सॉल्ट ने पहले विकेट के लिए 63 गेंद में 138 रन की शतकीय साझेदारी निभाई। इसी सत्र में कोलकाता ने दिल्ली कैपिटल्स के खिलाफ सात विकेट पर 272 रन बनाए थे। यह उसका आईपीएल में सर्वोच्च स्कोर है।

तीन कैच छोड़ना पड़ा महंगा
सैम करन का टॉस जीतकर कोलकाता को बल्लेबाजी के लिए बुलाने का फैसला उन्हें रास नहीं आया। खतरनाक नरेन का तीसरे ही ओवर में हर्षल की गेंद पर बराड़ ने कैच छोड़ दिया। तब वह 15 पर थे। नतीजा यह निकला कि फिल सॉल्ट ने इस ओवर में दो छक्के और चौका जड़ 18 रन बटोरे। अगले ओवर में नरेन ने रबाडा को निशाना लगाया और तीन चौके, छक्का लगाकर 21 रन बनाए। 3.5 ओवर में केकेआर ने 55 रन बना डाले। पंजाब के खराब का क्षेत्ररक्षण का सिलसिला जारी रहा। छठे ओवर में सॉल्ट का आसान कैच करन ने छोड़ा। वह 34 पर थे। नतीजा यह निकला कि केकेआर ने पावरप्ले में 76 रन बना डाले। हालांकि, सातवें ओवर में साल्ट को 35 के निजी योग पर रबादा ने भी जीवनदान दे डाला।

फिल सॉल्ट और सुनील नरेल - फोटो : IPL/BCCI

सुनील ने लगाया 23 गेंद में अर्धशतक
आठवें ओवर में सुनील ने रबाडा पर दो चौके लगाकर 23 गेंद में आईपीएल में अपना छठा अर्धशतक पूरा किया। इसी ओवर में सॉल्ट ने चौका और फिर छक्का लगाकार केकेआर को 105 रन पर पहुंचा दिया। सॉल्ट ने अगले ओवर में चाहर पर चौका लगाकर 25 गेंद में आईपीएल में अपना पांचवां अर्धशतक पूरा किया। पंजाब को कैच छोड़ना काफी महंगा पड़ा। 10वें ओवर में सुनील ने पहले हर्षल पर चौका और छक्का लगाया बाद में सॉल्ट ने भी छक्का जड़ा। 10 ओवर में केकेआर का स्कोर बिना विकेट के 137 रन था।

15 ओवर में बनाए 190 रन
पंजाब को आखिरकार सुनील नरेन का विकेट मिल ही गया। राहुल चाहर ने उन्हें बेयरस्टो के हाथों कैच कराया। सुनील ने 32 गेंद में 71 रन बनाए। उन्होंने सॉल्ट के साथ 63 गेंद में 138 रन की साझेदारी की। कोलकाता ने 11.4 ओवर में 150 रन पूरे कर लिए। सॉल्ट ने 13वें ओवर में कुरेन पर लगातार दो छक्के लगाए, लेकिन अगली गेंद पर वह बोल्ड हो गए। उन्होंने 37 गेंद में छह चौकों, छह छक्कों की मदद से 75 रन बनाए। रसेल और वेंकटेश ने बराड़ पर छक्के लगाकर केकेआर को 15 ओवर में 190 रन तक पहुंचा दिया। रसेल का प्रहार जारी रहा। उन्होंने छक्का और चौका लगा 15.2 ओवर में कोलकाता को 200 के पार करा दिया। अगली ही गेंद पर वह कैच कर लिए गए। उन्होंने 12 गेंद में 24 रन बनाए।
सॉल्ट और रसेल - फोटो : IPL/BCCI
श्रेयस ने करन पर लगाए तीन छक्के
रसेल के आउट होने के बाद कुछ देर के लिए रनों की रफ्तार में गिरावट आई, लेकिन कप्तान श्रेयस अय्यर ने 18वें ओवर में करन पर चार गेंदों में तीन छक्के और चौका लगाकर ओवर में कुल 24 रन बटोरे। हालांकि, वह अगले ओवर में अर्शदीप की गेंद पर बाउंड्री पर कैच कर लिए गए। उन्होंने 10 गेंद मेंं तीन छक्कों, एक चौके की मदद से 28 रन बनाए। रिंकू ने 20वें ओवर की पहली गेंद पर चौका जड़ कोलकाता को ढाई सौ पार करा दिया, लेकिन अगली गेंद पर वह आउट हो गए। वेंकटेश भी 22 गेंद में 39 रन बनाकर इस ओवर में रनआउट हुए।
सबसे विश्वसनीय Hindi News वेबसाइट अमर उजाला पर पढ़ें क्रिकेट समाचार से जुड़ी ब्रेकिंग अपडेट। क्रिकेट जगत की अन्य खबरें जैसे क्रिकेट मैच लाइव स्कोरकार्ड, टीम और प्लेयर्स की आईसीसी रैंकिंग आदि से संबंधित ब्रेकिंग न्यूज़।
 
रहें हर खबर से अपडेट, डाउनलोड करें अमर उजाला हिंदी न्यूज़ APP अपने मोबाइल पर।
 
Disclaimer
हम डाटा संग्रह टूल्स, जैसे की कुकीज के माध्यम से आपकी जानकारी एकत्र करते हैं ताकि आपको बेहतर और व्यक्तिगत अनुभव प्रदान कर सकें और लक्षित विज्ञापन पेश कर सकें। अगर आप साइन-अप करते हैं, तो हम आपका ईमेल पता, फोन नंबर और अन्य विवरण पूरी तरह सुरक्षित तरीके से स्टोर करते हैं। आप कुकीज नीति पृष्ठ से अपनी कुकीज हटा सकते है और रजिस्टर्ड यूजर अपने प्रोफाइल पेज से अपना व्यक्तिगत डाटा हटा या एक्सपोर्ट कर सकते हैं। हमारी Cookies Policy, Privacy Policy और Terms & Conditions के बारे में पढ़ें और अपनी सहमति देने के लिए Agree पर क्लिक करें।
Agree
Downloads
Follow Us
Today's e-Paper
Delhi Lucknow Dehradun Chandigarh Shimla Jammu
Latest News in Hindi
Rajasthan Borewell: देसी जुगाड़ पर भरोसा, रेस्क्यू टीम को बताने में देरी...इन गलत फैसलों से गई चेतना की जान; दिल्ली में एक और अतुल सुभाष!: 'फिर धमकी दोगे, खुदकुशी कर लूंगा', व्यापार में हिस्से को लेकर बहस में बोली पत्नी; Report: गौतम गंभीर नहीं थे कोच के रूप में पहली पसंद? चैंपियंस ट्रॉफी तक के लिए बीसीसीआई ने दिया अल्टीमेटम; लखनऊ हत्याकांड: 'मेरे घर बनवा देना राम मंदिर...', पढ़ें असद के पिता का वो पत्र, जो पांच कत्ल से पहले लिखा गया; Manmohan Singh: सरकार ने मनमोहन सिंह स्मारक के लिए जमीन तलाशने की प्रक्रिया शुरू की, परिवार को दिए विकल्प; Sooraj R. Barjatya: अब ओटीटी पर चलेगा सूरज बड़जात्या का जादू, सीरीज ‘बड़ा नाम करेंगे’ से होगा आगाज;
Latest Cricket News News in Hindi
IND vs AUS: रोहित के संन्यास पर आया माइकल क्लार्क का बयान, कहा- उन्हें अपनी शर्तों पर संन्यास का अधिकार हासिल; Vinod Kambli: नए साल पर घर लौटे विनोद कांबली, हालत में सुधार के बाद अस्पताल से मिली छुट्टी, देखें वीडियो; Report: गौतम गंभीर नहीं थे कोच के रूप में पहली पसंद? चैंपियंस ट्रॉफी तक के लिए बीसीसीआई ने दिया अल्टीमेटम; IND vs AUS: भारतीय टीम ने की ऑस्ट्रेलिया के पीएम एंथनी अल्बनीज से मुलाकात, सिडनी में खेला जाएगा पांचवां टेस्ट; IND vs AUS: 'बुमराह नहीं होते तो सीरीज एकतरफा होती', ऑस्ट्रेलिया के पूर्व दिग्गज ने भारतीय गेंदबाज को सराहा; ICC: बुमराह ने दर्ज की बड़ी उपलब्धि, टेस्ट रैंकिंग में सर्वोच्च रेटिंग अंक हासिल करने वाले भारतीय गेंदबाज बने;
Read the latest and breaking Hindi news on amarujala.com. Get live Hindi news about India and the World from politics, sports, bollywood, business, cities, lifestyle, astrology, spirituality, jobs and much more. Register with amarujala.com to get all the latest Hindi news updates as they happen.
Other Properties: My Result Plus SSC Coaching My Jyotish Jeevanjali Gaon Junction
About Us Advertise with us Careers Privacy Cookies Policy Contact Us Terms and Conditions Products and Services RSS Feeds Sitemap Code of Ethics 

Delete All Cookies

© 2024-25 Amar Ujala Limited
एप में पढ़ें
 
 
 ----- 
 Source link : https://www.amarujala.com/cricket/cricket-news/ipl-2024-kkr-vs-pbks-result-kolkata-knight-riders-vs-punjab-kings-key-highlights-analysis-result-2024-04-26 
 ----- 
