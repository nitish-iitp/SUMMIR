English
 
मराठी
 
Times Now Navbharat
Follow us on :
 
 
 
देश
एंटरटेनमेंट
क्रिकेट
वायरल
आध्यात्म
बिजनेस
एजुकेशन
यूटिलिटी
हेल्थ
लाइफस्टाइल
 
लाइव टीवी
 
और भी+
Hindi News> Cricket News > Afghanistan beat Zimbabwe by 6 wicktes in first T20I Najibullah Zadran played match winning knock
अफगानिस्तान ने पहले टी20 में दी जिंबाब्वे को 6 विकेट से पटखनी, चमके नजीबुल्लाह जादरान
क्रिकेट
नवीन चौहान
Updated Jun 11, 2022 | 21:47 IST
Afghanistan vs Zimbabwe मेजबान जिंबाब्वे को अफगानिस्तान के खिलाफ तीन मैच की टी20 सीरीज के पहले मैच में 6 विकेट के अंतर से हार का सामना करना पड़ा है। 
अफगानिस्तान बनाम जिंबाब्वे  |  तस्वीर साभार: Twitter
मुख्य बातें
पहले टी20 मैच में अफगानिस्तान ने जिंबाब्वे को दी 6 विकेट से मात
नजीबुल्लाह जादरान ने खेली 25 गेंद में 44 रन की नाबाद मैच जिताऊ पारी
रेयान बुर्ल ने एक ओवर में तीन विकेट लेकर खड़ी कर दी थी अफगानिस्तान के लिए मुश्किल

हरारे: अफगानिस्तान के खिलाफ तीन मैच की सीरीज के हरारे में खेले गए पहले टी20 मैच में मेजबान जिंबाब्वे को 6 विकेट से हार का सामना करना पड़ा। टॉस जीतकर पहले बल्लेबाजी करने उतरी जिंबाब्वे की टीम ने 20 ओवर में 8 विकेट के नुकसान पर 159 रन का स्कोर खड़ा किया। ऐसे में जीत के लिए मिले 160 रन के लक्ष्य को अफगानिस्तान ने 4 गेंद और 6 विकेट शेष रहते हासिल कर लिया। नजीबुल्लाह जादरान अफगानिस्तान की जीत के हीरो रहे उन्होंने 31 गेंद में 44 रन की नाबाद पारी खेलकर टीम को जीत दिलाई और मैन ऑफ द मैच चुने गए। 

पहले बल्लेबाजी करने उतरी अफगानिस्तान की शुरुआत खराब रही। तीसरे ओवर की पहली गेंद पर सलामी बल्लेबाज इनोसेंट कैया(6) फजालहक फारुकी की गेंद पर कैच दे बैठे। इसके बाद बल्लेबाजी करने आए कप्तान क्रेग एरविन का कैच निजात मसूद ने अपनी ही गेंद पर लपककर जिंबाब्वे को दूसरा झटका दिया। एरविन 9 रन बना सके।

42 रन पर दो विकेट गंवाने के बाद वीजले मधीवीरे और रेगिस चकाबावा ने पारी को आगे बढ़ाया लेकिन 64 के स्कोर पर मधीवरे को राशिद खान ने बोल्ड कर दिया। उन्होंने 32 रन बनाए। इसके बाद बल्लेबाजी करने आए  मिल्टन सुंबा(1) को कप्तान मोहम्मद नबी ने चलता कर दिया। 

चिकाबा और रजा ने टीम को संभाला 
66 रन पर 4 विकेट गंवाने के बाद बल्लेबाजी करने आए सिकंदर रजा ने चिकाबा के साथ पारी को आगे बढ़ाया लेकिन 97 के स्कोर पर वो भी निजात मसूद की गेंद पर नबीं के हाथों लपके गए। उन्होंने 29 रन बनाए। इसके बाद रजा एक छोर थामे रहे और रन बनाते रहे। दूसरे छोर से विकटों के गिरने का सिलसिला चलता रहा।

सिकंदर रजा ने खेली 31 गेंद में 45 रन की पारी 
19वें ओवर की तीसरी गेंद पर रजा 31 गेंद में 45 रन की पारी खेलकर निजात मसूद का तीसरा शिकार बने। उस वक्त स्कोर 148 पर 8 विकेट हो गया। ऐसे में अंत में एंसले नोलोवू ने 10 और तेंदई चेताया ने 5 रन की पारी खेलकर टीम को 20 ओवर में 159 रन के स्कोर तक पहुंचा दिया। अफगानिस्तान के लिए निजात मसूद ने सबसे ज्यादा 3 विकेट लिए। वहीं फजालहक फारूकी, मोहम्मद नबी और राशिद खान को 1-1 सफलता मिली।

जीत के लिए 160 रन के लक्ष्य का पीछा करने उतरी अफगानिस्तान की टीम को हजरतउल्लाह जजई और रहमानुल्लाह गुरबाज ने शानदार शुरुआत दी। दोनों ने पहले विकेट के लिए 10 ओवर में 83 रन जोड़े। 11वें ओवर की पहली गेंद पर रेयान बुर्ल गुरबाज को विकेटकीपर के हाथों कैच कराकर जिंबाब्वे को पहली सफलता दिलाई। गुरबाज ने 36 गेंद में 33 रन बनाए। 

रेयान बुर्ल ने दिए एक ओवर में तीन झटके
इसके बाद बुर्ल ने अगली ही गेंद पर हजरतउल्लाह जजई को भी सिकंदर रजा के हाथों कैच कराकर अफगानिस्तान को लगातार दूसरा झटका दिया। बात यहीं नहीं रुकी इसी ओवर की आखिरी गेंद पर बुर्ल ने उस्मान घानी को भी विकेटकीपर चकाबा के हाथों लपकावकर मेहमान टीम को मुश्किल में डाल दिया। 6 गेंद के अंतराल में अफगानी टीम 83/0 से 86/3 विकेट पर आ गई और पिच पर दो नए बल्लेबाज खड़े थे। 

रसूली और जादरान ने मुश्किल से उबारा 
ऐसे में दारविश रसूली और नजीबुल्लाह जादरान ने पिच पर पैर जमाए और टीम को 100 रन के पार पहुंचाया। 134 के स्कोर पर रसूली जोंग्वे की गेंद पर बोल्ड हो गए। उन्होंने 20 गेंद पर 11 रन बनाए लेकिन जादरान के साथ चौथे विकेट के लिए 48 (39) रन की साझेदारी की। 

नजीबुल्लाह जादरान ने खेली मैच जिताऊ पारी 
अंत में जादरान ने 25 गेंद में  नाबाद 44 और कप्तान मोहम्मद नबी ने 8 गेंद में 15 रन की नाबाद पारी खेलकर अफगानिस्तान को 19.2 ओवर में 6 विकेट से जीत दिला दी। जादरान ने अपनी पारी में 2 चौके और 3 छक्के जड़े। इस मैच जिताऊ पारी के लिए उन्हें मैन ऑफ द मैच चुना गया। 
 

देश और दुनिया की ताजा ख़बरें (Hindi News) अब हिंदी में पढ़ें | क्रिकेट (Cricket News) की खबरों के लिए जुड़े रहे Timesnowhindi.com से | आज की ताजा खबरों (Latest Hindi News) के लिए Subscribe करें टाइम्स नाउ नवभारत YouTube चैनल

Afghanistan cricket team Najibullah Zadran zimbabwe cricket team Zimbabwe vs Afghanistan
Chandrayaan 3
LATEST CRICKET NEWS
CSK vs GT, TATA IPL 2023 Final Live Cricket Score: बारिश के कारण नहीं खेला गया मुकाबला, अब रिजर्व डे में निकलेगा परिणाम
Now Available On
 
 
 
 
News
ताज़ा खबर
देश
एंटरटेनमेंट
बॉलीवुड
टीवी मसाला
स्पोर्ट्स
क्रिकेट
वायरल
आध्यात्म
बिजनेस
एजुकेशन
यूटिलिटी
वीडियो
शहर
वेब स्टोरी
लाइफस्टाइल
जॉब्स
दुनिया
हेल्थ
टेक एंड गैजेट्स
ऑटो
Company
About Us
Contact Us
Advertise with us
Terms & Conditions
Privacy Policy
Disclaimer
Complaint Redressal
Syndication and Partnerships
Editorial Guideline
Times Channel Packs
Watch Live TV
Times Now Navbharat
Times Now
ET Now
Mirror Now
ET Now Swadesh
© Bennett Coleman & Company Limited
 
 
 ----- 
 Source link : https://www.timesnowhindi.com/cricket/article/afghanistan-beat-zimbabwe-by-6-wicktes-in-first-t20i-najibullah-zadran-played-match-winning-knock/414454 
 ----- 
